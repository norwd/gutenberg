<!DOCTYPE html>
<html lang="eo">
<head>
<meta charset="utf-8"><style>
#pg-header div, #pg-footer div {
    all: initial;
    display: block;
    margin-top: 1em;
    margin-bottom: 1em;
    margin-left: 2em;
}
#pg-footer div.agate {
    font-size: 90%;
    margin-top: 0;
    margin-bottom: 0;
    text-align: center;
}
#pg-footer li {
    all: initial;
    display: block;
    margin-top: 1em;
    margin-bottom: 1em;
    text-indent: -0.6em;
}
#pg-footer div.secthead {
    font-size: 110%;
    font-weight: bold;
}
#pg-footer #project-gutenberg-license {
    font-size: 110%;
    margin-top: 0;
    margin-bottom: 0;
    text-align: center;
}
#pg-header-heading {
    all: inherit;
    text-align: center;
    font-size: 120%;
    font-weight:bold;
}
#pg-footer-heading {
    all: inherit;
    text-align: center;
    font-size: 120%;
    font-weight: normal;
    margin-top: 0;
    margin-bottom: 0;
}
#pg-header #pg-machine-header p {
    text-indent: -4em;
    margin-left: 4em;
    margin-top: 1em;
    margin-bottom: 0;
    font-size: medium
}
#pg-header #pg-header-authlist {
    all: initial;
    margin-top: 0;
    margin-bottom: 0;
}
#pg-header #pg-machine-header strong {
    font-weight: normal;
}
#pg-header #pg-start-separator, #pg-footer #pg-end-separator {
    margin-bottom: 3em;
    margin-left: 0;
    margin-right: auto;
    margin-top: 2em;
    text-align: center
}

    .xhtml_center {text-align: center; display: block;}
    .xhtml_center table {
        display: table;
        text-align: left;
        margin-left: auto;
        margin-right: auto;
        }</style><title>Ama Stelaro</title>
<link href="images/cover.jpg" rel="icon" type="image/x-cover" id="id-2003621618502587655">
<style>@media screen {
    body {
        margin-left: 10%;
        margin-right: 10%
        }
    }
.pagedjs_page_content > div {
    margin-left: 10%;
    margin-right: 10%
    }
div#titlepage, div#dedication {
    text-align: center;
    line-height: 2;
    margin-bottom: 4em
    }
p.authorname {
    padding-left: 15%;
    font-size: 120%;
    text-decoration: underline
    }
.large {
    font-size: larger
    }
h1 {
    word-spacing: 1ex
    }
h2 {
    text-align: inherit;
    font-size: 170%
    }
.poemheader {
    margin-top: 4em;
    margin-bottom: 1.5em;
    padding-left: 2em
    }
.proseheader {
    margin-top: 4em;
    margin-bottom: 1.5em;
    text-align: center
    }
p.near-sig {
    margin-left: 4em
    }
.gesp {
    letter-spacing: 0.2em;
    margin-right: -0.1em;
    font-style: normal
    }
li {
    list-style-type: none
    }
.brace {
    padding-left: 3px;
    font-size: 200%;
    font-weight: 100
    }
.akto {
    font-size: 150%;
    margin-top: 2em
    }
h3.sceno {
    margin-top: 2em;
    font-size: 1.4em;
    font-weight: normal;
    text-align: left;
    margin-left: 5%
    }
p.roloj {
    margin-left: 5%
    }
p.parolanto {
    margin-left: -1em;
    letter-spacing: 0.1em
    }
span.stage-direction {
    letter-spacing: 0
    }
.kurteno {
    margin-top: 2em;
    margin-left: 5%;
    margin-bottom: 4em
    }
td.num {
    text-align: right
    }
a {
    text-decoration: none
    }
.footnotes {
    border: dashed 1px;
    margin-top: 4em;
    padding-left: 1em
    }
.footnote {
    margin-left: 10%;
    margin-right: 10%;
    font-size: 0.9em
    }
.footnote .label {
    position: absolute;
    right: 84%;
    text-align: right
    }
.fnanchor {
    vertical-align: super;
    font-size: 0.8em;
    font-weight: normal
    }
.verse br {
    display: none
    }
.verse .stanza {
    margin: 1em 0 1em 0
    }
span.i0 {
    display: block;
    margin-left: 0
    }
span.i2 {
    display: block;
    margin-left: 2em
    }
span.i4 {
    display: block;
    margin-left: 4em
    }
.verse hr {
    width: 14em;
    text-align: left;
    padding-left: 0;
    margin-left: 0
    }
hr.short {
    width: 25%
    }
.large {
    font-size: 140%
    }
.transnote {
    background-color: #E6E6FA;
    color: black;
    font-size: smaller;
    padding: 0.5em;
    margin-top: 4em;
    font-family: sans-serif, serif
    }</style>
<link rel="schema.dc" href="http://purl.org/dc/elements/1.1/">
<link rel="schema.dcterms" href="http://purl.org/dc/terms/">
<meta name="dc.title" content="Ama Stelaro">
<meta name="dc.language" content="eo">
<meta name="dcterms.source" content="https://www.gutenberg.org/files/52111/52111-h/52111-h.htm">
<meta name="dcterms.modified" content="2025-04-21T08:08:21.071689+00:00">
<meta name="dc.rights" content="Public domain in the USA.">
<link rel="dcterms.isFormatOf" href="http://www.gutenberg.org/ebooks/52111">
<meta name="dc.creator" content="Baena, Nuno, 1865-1922">
<meta name="dc.subject" content="Esperanto literature">
<meta name="dc.subject" content="Literature -- Translations into Esperanto">
<meta name="dcterms.created" content="2016-05-20">
<meta name="generator" content="Ebookmaker 0.13.6 by Project Gutenberg">
<meta property="og:title" content="Ama Stelaro">
<meta property="og:type" content="Text">
<meta property="og:url" content="https://www.gutenberg.org/cache/epub/52111/pg52111-images.html">
<meta property="og:image" content="https://www.gutenberg.org/cache/epub/52111/pg52111.cover.medium.jpg">
</head>
<body><section class="pg-boilerplate pgheader" id="pg-header" lang="en"><h2 id="pg-header-heading" title="">The Project Gutenberg eBook of <span lang="eo" id="pg-title-no-subtitle">Ama Stelaro</span></h2>
    
<div>This ebook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this ebook or online
at <a class="reference external" href="https://www.gutenberg.org">www.gutenberg.org</a>. If you are not located in the United States,
you will have to check the laws of the country where you are located
before using this eBook.</div>

<div class="container" id="pg-machine-header"><p><strong>Title</strong>: Ama Stelaro</p>
<div id="pg-header-authlist">
<p><strong>Author</strong>: Nuno Baena</p>
</div>
<p><strong>Release date</strong>: May 20, 2016 [eBook #52111]<br>
                Most recently updated: October 23, 2024</p>

<p><strong>Language</strong>: Esperanto</p>

<p><strong>Credits</strong>: Produced by Andrew Sly, Mark C. Orton, Marc Vanden Bempt<br>
        and the Online Distributed Proofreading Team at<br>
        http://www.pgdp.net</p>

</div><div id="pg-start-separator">
<span>*** START OF THE PROJECT GUTENBERG EBOOK AMA STELARO ***</span>
</div></section><div></div>
<div id="titlepage">
<p class="authorname">LA FORGESITO</p>
<h1>AMA STELARO</h1>
<p class="large">Tradukaĵoj kaj originalaĵoj</p>
<img alt="" height="61" src="images/stelo1.png" width="60" id="img_images_stelo1.png">
<p>Eldonejo:<br>
<b>Oskar Ziegler &amp; Ko., Marktredwitz</b> (Bayern)</p>
<p>1922</p>
</div>
<div id="dedication">
<p>Al mia lumo</p>
<img alt="" height="56" src="images/lumo1.png" width="46" id="img_images_lumo1.png">
</div>
<p>ENHAVO</p>
<table>
<tbody><tr><td> </td><td>paĝo</td></tr>
<tr><td><a href="#dedication" class="pginternal">Dediĉo</a></td><td class="num">5</td></tr>
<tr><td><a href="#am01" class="pginternal">Al la leganto</a></td><td class="num">6</td></tr>
<tr><td><a href="#am02" class="pginternal">La korvo kaj la vulpo</a> (trad. el Coelho Netto)</td><td class="num">7</td></tr>
<tr><td><a href="#am03" class="pginternal">La nigra papilio</a> (trad. el Olavo Bilac)</td><td class="num">43</td></tr>
<tr><td><a href="#am04" class="pginternal">Trioleto</a> (originale verkita)<a class="fnanchor pginternal" href="#Footnote0">*</a></td><td class="num">76</td></tr>
<tr><td><a href="#am05" class="pginternal">Alvoko</a> (trad. el João Baena)<a class="fnanchor pginternal" href="#Footnote0">*</a></td><td class="num">77</td></tr>
<tr><td><a href="#am06" class="pginternal">Sola</a> (originale verkita)<a class="fnanchor pginternal" href="#Footnote0">*</a></td><td class="num">80</td></tr>
<tr><td><a href="#am07" class="pginternal">Kiel knabo povas sin mem rekomendi</a> (trad. el angla lingvo)<a class="fnanchor pginternal" href="#Footnote0">*</a></td><td class="num">81</td></tr>
<tr><td><a href="#am08" class="pginternal">Rozoj, rozoj ...</a> (originale verkita)</td><td class="num">83</td></tr>
<tr><td><a href="#am09" class="pginternal">La horloĝo</a> (originale verkita)</td><td class="num">85</td></tr>
<tr><td><a href="#am10" class="pginternal">Lulkanto</a> (originale verkita)</td><td class="num">86</td></tr>
<tr><td><a href="#am11" class="pginternal">Se mi estus riĉa ...</a> (laŭmemore verkita)<a class="fnanchor pginternal" href="#Footnote0">*</a></td><td class="num">87</td></tr>
<tr><td><a href="#am12" class="pginternal">Marmeze</a> (originale verkita)<a class="fnanchor pginternal" href="#Footnote0">*</a></td><td class="num">93</td></tr>
<tr><td><a href="#am13" class="pginternal">Vero vera</a> (originale verkita)</td><td class="num">94</td></tr>
<tr><td><a href="#am14" class="pginternal">Neĝa statuo</a> (originale verkita)</td><td class="num">96</td></tr>
<tr><td><a href="#am15" class="pginternal">Inter nuboj</a> (originale verkita)<a class="fnanchor pginternal" href="#Footnote0">*</a></td><td class="num">97</td></tr>
<tr><td><a href="#am16" class="pginternal">Confiteor</a> (trad. el Luiz Guimarães Filho)</td><td class="num">104</td></tr>
<tr><td><a href="#am17" class="pginternal">Miraklo</a> (originale verkita)<a class="fnanchor pginternal" href="#Footnote0">*</a></td><td class="num">105</td></tr>
<tr><td><a href="#am18" class="pginternal">Ami estas mia penso</a> (originale verkita)</td><td class="num">107</td></tr>
<tr><td><a href="#am19" class="pginternal">Lina el Moskvo</a> (trad. el Dro Nuno de Andrade)<a class="fnanchor pginternal" href="#Footnote0">*</a></td><td class="num">109</td></tr>
<tr><td><a href="#am20" class="pginternal">Destino</a> (trad. el nekonata aŭtoro)<a class="fnanchor pginternal" href="#Footnote0">*</a></td><td class="num">118</td></tr>
</tbody></table>
<div class="footnotes">
<div class="footnote" id="Footnote0">
<p><span class="label">[*]</span> Jam aperinta en Esperanta gazeto.</p></div>
</div>
<!-- p.6 -->
<div class="proseheader">
<h2 id="am01">Al la leganto</h2>
</div>
<p>Eble vi demandos al vi mem, kial la aŭtoro ne aperigas sian propran
nomon, kaj kial li sin prezentas kiel <em class="gesp">La Forgesito</em>. Unue, por la
tutmonda esperantistaro, tio estus nur anstataŭo de pseŭdonimo, ĉar
ambaŭ nomoj estas nekonataj. Due, mi ĉiam rimarkas, ke la verkoj
estas pli ŝatataj, se la nomo de la aŭtoro restas en mistera ombro.</p>
<p>Multe da fojoj mi aŭdis tiun ĉi dialogon:</p>
<p>—A. (varme)—Belege! Kiu estas la aŭtoro?</p>
<p>—B. (same)—<em class="gesp">La Forgesito!</em></p>
<p>—A. —Tio estas pseŭdonimo.</p>
<p>—B. —Ha! La aŭtoro estas F.</p>
<p>—A. (malvarme)—Ne malbele.</p>
<p>Do, mi profitas je la sperto por esperi, ke ankaŭ vi tre varme
diros—Belege!—, antaŭ ol vi konas la veran nomon de</p>
<p class="near-sig">La Forgesito</p>
<p>Decembro 1921.</p>
<!-- p.7 -->
<div class="proseheader">
<p class="authorname">COELHO NETTO</p>
<h2 id="am02">La korvo kaj la vulpo</h2>
<p>Porinfana komedio en unu akto</p>
<img alt="" height="43" src="images/linio1.png" width="68" id="img_images_linio1.png">
</div>
<!-- p.8 -->
<p><b>Personoj</b></p>
<ul>
<li><table><tbody><tr><td><span class="gesp">Alberto</span></td><td class="brace" rowspan="2">}</td><td rowspan="2">filoj de Terezo</td></tr>
<tr><td><span class="gesp">Edmundo</span></td></tr></tbody></table></li>
<li><span class="gesp">La profesoro</span></li>
<li><span class="gesp">Terezo</span></li>
<li><span class="gesp">Lucindo</span>, servistino</li>
</ul><!-- p.9 -->
<p class="akto">Unu-akto</p>
<p>(Ĉambro dece meblita. Flankaj pordoj)</p>
<h3 class="sceno">Sceno unua</h3>
<p class="roloj">Alberto kaj Edmundo</p>
<p class="parolanto">Alberto <span class="stage-direction">(eniras tra la dekstra pordo)</span></p>
<p>Tre certe mi ne sukcesas fari la aĉan priskribon. La profesoro al mi
diris: antaŭe sentu bone, poste priskribu, kaj mi ne sentas ion
alian ol mallaboremon; mallaboremon kaj malsaton. Kaj vi? Ĉu vi jam
faris la enuigaĵon?</p>
<p class="parolanto">Edmundo <span class="stage-direction">(ridetante)</span></p>
<p>Mi pensas, ke mi faris.</p>
<p class="parolanto">Alberto</p>
<p>Ĉu bone farita?</p>
<p class="parolanto">Edmundo</p>
<p>La profesoro juĝos.</p><!-- p.10 -->
<p class="parolanto">Alberto</p>
<p>Vidigu. Mi imagas al mi vian verkon. Vi havas tre riĉan vervon
poetan. Mi neniam forgesos tiun admirindan soneton, kiun vi verkis
por la naskiĝa datreveno de la profesoro, kiu ne ĝin komprenis. Li
estas homo vulgara, tre vulgara. Ekster la reguloj gramatikaj kaj la
komentarioj pri Camões<a id="FNanchor1"></a><a class="fnanchor pginternal" href="#Footnote1">[1]</a>, li estas ŝtonego.</p>
<p class="parolanto">Edmundo <span class="stage-direction">(vante)</span></p>
<p>Ĉu vi memoras? Estis unu strofo bone farita...</p>
<p class="parolanto">Alberto</p>
<p>Unu strofo...! La tuto estis belega—dek kvar versoj valorantaj mil.
Kaj la stilo...! Kaj la riĉegeco de l’ rimoj...!</p>
<p class="parolanto">Edmundo</p>
<p>Li trovis du versojn eraraj kaj unu malglata.</p>
<p class="parolanto">Alberto</p>
<p>Malglata estas li! Versoj eraraj... Kie estas la versoj eraraj?
Envio... Envio, ĉar la poezio estas donaco de l’ dioj—oni ne lernas
senti kiel oni lernas la sintakson. Li scias funde ĉiujn regulojn de
la belparola arto, sed, kiam li skribas, ŝajnas, ke tion li faras
per fera bastono, tiel rigida estas lia frazaro. Kion vi priskribis?
Ni vidu la majstro-verkon.</p><!-- p.11 -->
<p class="parolanto">Edmundo</p>
<p>Mi priskribis someran tagiĝon.</p>
<p class="parolanto">Alberto <span class="stage-direction">(flatemule)</span></p>
<p>Kun la kanto ĝojiga de l’ birdetoj, la bleketo de la ŝafaro, la
roso brilanta sur la folioj...</p>
<p class="parolanto">Edmundo</p>
<p>Ja vi farus beletan paĝon, se vi volus: talentplena vi estas kaj vi
esprimas ĉion pli purece kaj elegante ol mi.</p>
<p class="parolanto">Alberto</p>
<p>Bagatelaĵo. Mi tre emas fantazii, de kiam mi ĝin povas fari kun la
dorso malsupren, sur la lito. Ha! por la kapo ne ekzistas io pli
komforta ol bona lanuga kapkuseno; la libroj estas tre ĝenantaj.
(Alia tono.) Lasu, ke mi vidu la priskribaĵon.</p>
<p class="parolanto">Edmundo</p>
<p>Jen. Sed ne ridu...</p>
<p class="parolanto">Alberto</p>
<p>Ridi? Preferinde diru: ne ploru. Ho! kara Edmundo, kredu—mi ne
envias riĉaĵojn, sed tion... (Tuŝas la frunton.) Se Dio proponus
al mi la elekton inter grandega riĉaĵo kaj bela talento, kiel la
via, mi ne ŝanceliĝus eĉ sekundon. (Ravite.) La talento! (Alia
tono.) Sed ni vidu<!-- p.12 --> la mirindaĵon. La estonto estas via. Mi...
kompatinda! Eĉ mi ne scias, kiamaniere min ŝirmi kontraŭ la
mizero. Fine... (Alia tono.) La tagiĝo... Ĝuste mi pensis pri la
malo: la noktiĝo. Mi komencis la priskribon: ĝi montriĝis tiel
malluma, tiel implikita, ke ĝi similis vintran nokton. La nokto
estas mia vundebla flanko. Dormi... Kaj kie estas la Tagiĝo?</p>
<p class="parolanto">Edmundo</p>
<p>Jen, prenu.</p>
<p class="parolanto">Alberto</p>
<p>Donu. (Edmundo transdonas al li paperon.) Kia skribo! Mi ne scias,
kiamaniere vi sukcesas skribi tiel simetrie, mia knabo. Kvieta
karaktero... Mia skribo estas fuŝaĉo, kiun mi mem kelkfoje tre
malfacile povas deĉifri. (Eklegas senvoĉe, kun gestoj de admiro.
Edmundo rigardadas lin vante. De tempo al tempo Alberto ekkrias):
Belete! Admirinde! Belege! (Subite.) Kia belaĵo, Edmundo! Mi
fieriĝas pro vi. Mi tuj montros tion al Aŭgusto... Li estas tiel
tromemfida. Estas bone, ke li vidu paĝon el majstro. Nur unu
minuton.</p>
<p class="parolanto">Edmundo</p>
<p>Ne malfruiĝu. La profesoro baldaŭ venos.</p>
<p class="parolanto">Alberto</p>
<p>Nur momenteton. (Eliras tra la dekstra pordo.)</p><!-- p.13 -->
<h3 class="sceno">Sceno dua</h3>
<p class="roloj">Edmundo kaj Terezo</p>
<p class="parolanto">Terezo <span class="stage-direction">(eniras tra la maldekstra pordo)</span></p>
<p>Kie estas via frato?</p>
<p class="parolanto">Edmundo</p>
<p>Li ĵus iris najbaren por montri aferon al Aŭgusto.</p>
<p class="parolanto">Terezo</p>
<p>Anstataŭ labori. La profesoro tuj venos, estas preskaŭ la deka.
(Alia tono.) Nu, ĉu vi jam faris vian ekzercon?</p>
<p class="parolanto">Edmundo</p>
<p>Jes, patrino. (Karese.) Kaj se mi ricevos la plej bonan noton, ĉu
panjo kondukas min al la urbocentro, por ke mi elektu ludilon?</p>
<p class="parolanto">Terezo</p>
<p>Ja, certe. Vi bone scias, ke mi plenumas ĉiam mian promeson.</p>
<p class="parolanto">Edmundo</p>
<p>Mi volas fervojon, kun la reloj, la pontoj, la tuneloj... por ludi en
la ĝardeno.</p>
<p class="parolanto">Terezo <span class="stage-direction">(ridetante)</span></p>
<p>Kaj se Alberto sukcesos pli bone?</p>
<p class="parolanto">Edmundo</p>
<p>Alberto... (Ridetas ironie.) Al li la premio...</p><!-- p.14 -->
<p class="parolanto">Terezo</p>
<p>Vi malŝatas vian fraton. Tamen atentu, la profesoro opinias lin tre
inteligenta. Eĉ li diras, ke estas domaĝe, ke li ne lernas
diligente.</p>
<p class="parolanto">Edmundo</p>
<p>Mi ne opinias male, panjo. Alberto estas pli vigla ol mi, lia
inteligenteco estas pli granda, sed... li malamegas la librojn. Li
dormas sur ili. Vi vidos, ke li ne prezentas eĉ unu linion pri la
ekzerco.</p>
<p class="parolanto">Terezo</p>
<p>Ĉu li ne ĝin faris?</p>
<p class="parolanto">Edmundo</p>
<p>Dum mi estis skribanta, li dormis. Eble li laboris matene.</p>
<p class="parolanto">Terezo</p>
<p>Povas esti. Li ellitiĝis tre frue, kaj sin enŝlosis en la ĉambro.</p>
<p class="parolanto">Edmundo</p>
<p>Por trarigardi la gravuraĵojn de la ilustritaj revuoj.</p>
<p class="parolanto">Terezo</p>
<p>Ĉu vi vidis?</p>
<p class="parolanto">Edmundo</p>
<p>Li mem diris.</p><!-- p.15 -->
<p class="parolanto">Terezo</p>
<p>Des pli malbone. Li ricevos, kion li meritos. (Atentante.) Mi
supozas, ke li venas.</p>
<p class="parolanto">Edmundo</p>
<p>Eble tiu estas la profesoro, kaj mi tuj iras por alporti miajn
librojn.</p>
<h3 class="sceno">Sceno tria</h3>
<p class="roloj">Terezo kaj Alberto</p>
<p>(Alberto eniras tra la dekstra pordo, suspekteme)</p>
<p class="parolanto">Terezo</p>
<p>De kie vi venas kun la vangoj tiel ruĝaj?</p>
<p class="parolanto">Alberto</p>
<p>Ĉu mi? De la laboro.</p>
<p class="parolanto">Terezo</p>
<p>Ĉu vi ne iris al la najbaro? Edmundo diris al mi, ke vi estis
alirinta al Aŭgusto por montri ion al li.</p>
<p class="parolanto">Alberto</p>
<p>Mi iris revidi mian ekzercon. (Kolerete.) Mia moŝto frata kontrolas
troege miajn paŝojn. Certe li parolis malbone pri mi: ke mi dormis,
ke mi ne atentis pri mia tasko. Jes, mi dormis, nokte, ĉar mi
preferas labori dum la freŝo de la mateno. Plie, mi ne havas la
kreigan fantazion de Edmundo,<!-- p.16 --> nek mi verkas laŭ informoj: mi
elrigardas kaj mi priskribas, kion mi vidis. Je kioma horo mi
ellitiĝis hodiaŭ? Panjo vidis.</p>
<p class="parolanto">Terezo</p>
<p>Jes, estis frumatene.</p>
<p class="parolanto">Alberto</p>
<p>Je duono de la sesa. Por kion fari? Por vidi la sunleviĝon, aŭdi la
birdojn, senti la tagiĝon.</p>
<p class="parolanto">Terezo</p>
<p>Kaj ĝin priskribi...?</p>
<p class="parolanto">Alberto <span class="stage-direction">(kaŝe-malice)</span></p>
<p>Mi ne scias. Baldaŭ vi vidos. Kiam la lernama Edmundo iris en la
lernoĉambron, mi jam estis fininta mian laboron kaj mi amuzadis min
rigardante la gravuraĵojn de la revuoj. Poste mi aliris al la
ĝardeno kaj li restis tie ĉi.</p>
<p class="parolanto">Terezo</p>
<p>Kaj via skribaĵo?</p>
<p class="parolanto">Alberto</p>
<p>Mi lasis ĝin en la paperujo.</p>
<p class="parolanto">Terezo</p>
<p>Do, se vi faris, kion vi diras, vi ricevos la merititan premion.</p>
<p class="parolanto">Alberto</p>
<p>Mi penadas plej eble, sed la mallaboremula reputacio persekutas
min.—Eĉ se miaj verkoj<!-- p.17 --> estas pli bonaj ol tiuj de Edmundo, ĉiam
la laŭroj estas rikoltataj de li—kiam tio ne okazas pro la merito,
ĝi estas pro la aĝo, ĉar li estas pli juna. Kaj oni ne volas, ke
mi indignu.</p>
<p class="parolanto">Terezo</p>
<p>Sed kiu klaĉas pri vi?</p>
<p class="parolanto">Alberto</p>
<p>Ĉiuj. Eĉ oni diras, ke mi profitas je tio, kion li faras.</p>
<p class="parolanto">Terezo</p>
<p>Mi neniam tion diris.</p>
<p class="parolanto">Alberto</p>
<p>Vi ne diris, sed iu diris. La profesoro mem, ĉiam, kiam mi prezentas
ekzercon bone faritan, li rigardas min nekonfide, grumblas, nur pro
tio, ke, iam, li trovis malgrandan elĉerpaĵon el Alencar<a id="FNanchor2"></a><a class="fnanchor pginternal" href="#Footnote2">[2]</a> en unu
el miaj skribaĵoj.</p>
<p class="parolanto">Terezo</p>
<p>Malgranda elĉerpaĵo! Pacienciĝu, Alberto—tio estis tuta paĝo, ne
havanta unu solan linion el vi.</p>
<p class="parolanto">Alberto</p>
<p>Kiu scias, ĉu panjo volas, ke mi kunlaboris kun la aŭtoro de
"Guarany"? Mi kopiis...</p><!-- p.18 -->
<p class="parolanto">Terezo</p>
<p>Sed vi ne lernas kopii.</p>
<p class="parolanto">Alberto</p>
<p>Nu! Kion mi faras en la desegnado? Mi kopias.</p>
<p class="parolanto">Terezo</p>
<p>Tio estas alia afero—en la desegnado estas necese alkutimigi la
vido-senton al la linio, lertigi la manon...</p>
<p class="parolanto">Alberto</p>
<p>En la skribado estas necese alkutimigi la aŭdosenton al la harmonio
de la frazo. Estas per la kopio, ke oni sukcesas fari "Venus"on, kaj
la "Divina Comedia".</p>
<p class="parolanto">Terezo</p>
<p>Bedaŭrinde, mia infano, vi estas tro frazema. Kiu vin aŭdos, povos
diri, ke viaj konaĵoj estas tre vastaj... kaj ĉion vi scias laŭ
tio, kion vi aŭdas.</p>
<p class="parolanto">Alberto</p>
<p>Kaj tio ne estas malmultaĵo, panjo. Ekzistas pianludistoj
rimarkindaj, kiuj ne havas alian meriton. La verŝajnoj estas nepraj;
pli valoras orumita malriĉo ol trezoro en la mano de avarulo.</p>
<p class="parolanto">Terezo</p>
<p>Via memor-kapablo estas admirindega.</p><!-- p.19 -->
<p class="parolanto">Alberto</p>
<p>Mi montras, ke mi atente aŭdas la vortojn de paĉjo.</p>
<p class="parolanto">Terezo</p>
<p>Via devo estas ankaŭ aŭdi liajn konsilojn.</p>
<p class="parolanto">Alberto</p>
<p>Kaj mi aŭdas ilin, panjo.</p>
<p class="parolanto">Terezo</p>
<p>Ne ŝajnas.</p>
<p class="parolanto">Alberto</p>
<p>Ili estas, kiel la semoj en la tero—siatempe ili floriĝos.</p>
<p class="parolanto">Terezo</p>
<p>Bone. Frazoj ne mankas al vi.</p>
<p class="parolanto">Alberto</p>
<p>Feliĉe!</p>
<h3 class="sceno">Sceno kvara</h3>
<p class="roloj">Alberto, Terezo kaj Lucindo</p>
<p class="parolanto">Lucindo <span class="stage-direction">(dekstre)</span></p>
<p>Jen estas la profesoro.</p>
<p class="parolanto">Terezo</p>
<p>Enlasu lin.</p>
<p class="parolanto">Alberto</p>
<p>Momenton. (Al Lucindo.) Ĉu li portas verdajn okulvitrojn?</p><!-- p.20 -->
<p class="parolanto">Lucindo</p>
<p>Ne, sinjoro.</p>
<p class="parolanto">Alberto</p>
<p>La blankajn?</p>
<p class="parolanto">Lucindo</p>
<p>Jes, sinjoro.</p>
<p class="parolanto">Alberto</p>
<p>Jen ni havas Camões...</p>
<p class="parolanto">Terezo</p>
<p>Kial?</p>
<p class="parolanto">Alberto</p>
<p>Por kompreni la klasikulojn, li uzas teleskopajn lensojn. Li havas la
vidadon tre mallonga, la kompatindulo!</p>
<p class="parolanto">Terezo</p>
<p>Kaj vi havas la langon tre longa.<a id="FNanchor3"></a><a class="fnanchor pginternal" href="#Footnote3">[3]</a></p>
<p class="parolanto">Alberto</p>
<p>Kio abundas, ne malutilas. Tro da bono ne turmentas. (Sopire.) Ha!
patrino mia, se vi imagus al vi, kiom kostas al mi elporti la vivon
dum la horoj gramatikaj!... Dio ne faris la gramatikon ... male: li
konfuzigis la lingvojn, kaj tio, kion ni faras per tiom da reguloj
neutilaj, estas vera sakrilegio, ĉar ni pretendas korekti la
ellaboraĵon de la Kreinto. La neregulaj verboj...</p><!-- p.21 -->
<p class="parolanto">Terezo</p>
<p>Ĉu vi ne volas esti kuracisto?</p>
<p class="parolanto">Alberto</p>
<p>Vere mi ne scias!</p>
<p class="parolanto">Lucindo</p>
<p>Ĉu mi povas enirigi la profesoron?</p>
<p class="parolanto">Terezo</p>
<p>Jes. (Lucindo eliras dekstren.)</p>
<p class="parolanto">Alberto</p>
<p>Kaj en la ĝardeno la cikadoj kantas... Kia senkoreco! (Sidiĝas.)</p>
<h3 class="sceno">Sceno kvina</h3>
<p class="roloj">Terezo, Alberto kaj la Profesoro</p>
<p class="parolanto">La Profesoro</p>
<p>(eniras kun pakaĵo de libroj, salutante per multe da salamalekoj. Li
estas treege miopa kaj senatenta)</p>
<p>Sinjorino... Sinjoroj. (Rekoninte Alberton.) Ho! Ĝi estas la knabo!
Kiel vi kreskis! Tiel ne atendite vi ŝajnis al mi lia moŝto
komandora! (Viŝante sian vizaĝon.) Kia varmo! Je noktomezo la
termometro montris 25° sub la ombro.</p>
<p class="parolanto">Alberto</p>
<p>Mirinde estus, se, je tia horo, ĝi montrus ion sub la suno.</p><!-- p.22 -->
<p class="parolanto">La Profesoro</p>
<p><i lang="la">Est modus in rebus</i>... Por ĉiu plezuro devas esti mezuro.</p>
<p class="parolanto">Terezo <span class="stage-direction">(mallaŭte al Alberto)</span></p>
<p>Ĉu vi jam komencas?</p>
<p class="parolanto">La Profesoro</p>
<p>Mi pasis hieraŭ je la deka nokte tie ĉi... Via Moŝto estis ĉe la
fenestro.</p>
<p class="parolanto">Terezo</p>
<p>Hieraŭ! dum tia pluvo, profesoro...!?</p>
<p class="parolanto">La Profesoro</p>
<p>Ĉu hieraŭ ne estis merkredo?</p>
<p class="parolanto">Terezo</p>
<p>Jes.</p>
<p class="parolanto">La Profesoro</p>
<p>Estis lunlume.</p>
<p class="parolanto">Alberto</p>
<p>Hieraŭ pluvegis.</p>
<p class="parolanto">La Profesoro</p>
<p>Do, tio okazis la merkredon de la pasinta semajno... (Ordante la
librojn sur la tablo.) Sinjoro Komandoro ĉiam sanega?</p>
<p class="parolanto">Terezo</p>
<p>Feliĉe.</p><!-- p.23 -->
<p class="parolanto">La Profesoro</p>
<p>Mi legis en ia ĵurnalo, ke li estas elektita prezidanto de ia
kompanio... mi ne memoras de kia.</p>
<p class="parolanto">Terezo</p>
<p>De asekuroj.</p>
<p class="parolanto">La Profesoro</p>
<p>Ŝajnas, ke jes... Kaj nun! Kun tia kompanio Via Moŝto ne vivos tiel
sola... Kiam la kompanio estas bona ĝi signifas riĉaĵon.</p>
<p class="parolanto">Terezo</p>
<p>Tiu kompanio estas en bonega situacio.</p>
<p class="parolanto">La Profesoro</p>
<p>Mi ĉiam diras al la knaboj, ke ili evitu la malbonajn kompaniojn.
Estas iu Aŭgusto, kiu loĝas tie ĉi najbare... Ho, Sinjorino! Li
estis mia lernanto... Li estas ŝtonego! Li neniam forlasis la
substantivon, kaj por formi la multenombron... Kia batalo! Mi al
li diradis: oni formas la multenombron per la aldono de "s"...
ekzemple... Nenio! Silento! Ŝtonego, mia Sinjorino! Estas vere,
ke la patro ankaŭ estas nomata S-ro Ŝtonego.</p>
<p class="parolanto">Alberto</p>
<p>Ne, profesoro, li estas S-ro Pipro.</p>
<p class="parolanto">La Profesoro</p>
<p>Kiel, Pipro? Ha, jes... vi estas prava—li estas Pipro, Ŝtonego
estas la alia, mia domluiganto.<!-- p.24 --> Li ankaŭ estas malmola, tre malmola.
(Ŝanĝas la okulvitrojn verdajn je aliaj malklaraj.)</p>
<p class="parolanto">Alberto <span class="stage-direction">(al si mem)</span></p>
<p>Okulvitroj ŝanĝitaj. Mi forkuris de Camões, sed mi ne min forsavas
de la verboj neregulaj.</p>
<p class="parolanto">La Profesoro</p>
<p>Bone. Ni laboru.</p>
<p class="parolanto">Alberto</p>
<p>Mi iras por preni miajn librojn. (Eliras dekstren.)</p>
<h3 class="sceno">Sceno sesa</h3>
<p class="roloj">Terezo kaj la Profesoro</p>
<p class="parolanto">Terezo</p>
<p>Nu, profesoro! Ĉu vi opinias la knabojn preparitaj por la ekzamenoj?</p>
<p class="parolanto">La Profesoro</p>
<p>Certe, Sinjorino. Pri la angla lingvo ŝajnas al mi, ke ili estas
iomete malprofundaj, ili ankoraŭ konfuziĝas. Ili sin prezentas tro
memfide, kaj kiam mi pensas, ke ili tradukas Macauley aŭ Walter
Scott, ili tradukas Chateaubriand. La pli maljuna precipe...!
Inteligenta, tre inteligenta, sed ruza kiel neniu! Ĉar mi ne
vidpovas bone, li trompas min, kaj mokas min. Mi demandas, ekzemple:
Kiel oni diras ĉevalo en la angla lingvo?<!-- p.25 --> Kaj li tuje respondas:
<i lang="fr">Cheval!</i> Terpomo? Li: <i lang="fr">Pomme de terre</i>. Kaj mi konsentas...
Manko de vidpovo. Kiam tio okazas, la alia ĉiam atentigas min. Nun
mi kunportas okulvitrojn pli fortajn kaj en granda kvanto. Mi havas
ilin por ĉiuj lingvoj kaj sciencoj. (Elprenas el la poŝo aron da
okulvitroj.) Por la matematiko... Bonvolu Via Moŝto vidi la dikon de
tiuj lensoj.</p>
<p class="parolanto">Terezo</p>
<p>Vere, ili estas tre dikaj.</p>
<p class="parolanto">La Profesoro</p>
<p>Kaj tre delikataj, senmiksa kristalo. Ili kostis al mi tre multe. Kun
tiuj ili ne trompos min.</p>
<p class="parolanto">Terezo</p>
<p>Kaj Edmundo?</p>
<p class="parolanto">La Profesoro</p>
<p>La pli juna?</p>
<p class="parolanto">Terezo</p>
<p>Jes.</p>
<p class="parolanto">La Profesoro</p>
<p>Perlo! Kaj tre inteligenta! La pli maljuna estas aglo, li flugos tre
alten, Sinjorino... sed li volas nur ludi. Li estas el tiuj, kiuj
maljuniĝas ludante la blindkaŝon.</p>
<p class="parolanto">Terezo</p>
<p>Tia estonteco ne plaĉas al mi.</p><!-- p.26 -->
<p class="parolanto">La Profesoro</p>
<p>Sed li estas gaja.</p>
<p class="parolanto">Terezo</p>
<p>Kaj pri la portugala lingvo? Ĉu ili progresas kontentige?</p>
<p class="parolanto">La Profesoro</p>
<p>Pri la portugala lingvo mi ne estas tre postulema, ĝi estas hejma
lingvo, oni ne atentas pri ĝi. Por la fremdaj mi aplikas mian tutan
atenton. Hejme oni sin kondutas senceremonie: vestaĵeto el kotono,
eĉ kun unu aŭ alia flikaĵo. Por iri en la societon oni postulas la
plej bonajn vestojn, ĉu ne vere? Unu solecismo, de tempo al tempo,
en la portugala lingvo, eĉ estas spritaĵo... Kaj kie staras tiu,
kiu ĝin ne diras, sinjorino?</p>
<p class="parolanto">Terezo</p>
<p>Sed mi ne konsentas kun vi, profesoro. Mi opinias ke ili devas scii
fundamente sian gepatran lingvon, eĉ kun malprofito por la aliaj.
Unue mi, poste vi.</p>
<p class="parolanto">La Profesoro</p>
<p>Jes, unue Via Moŝto.</p>
<p class="parolanto">Terezo</p>
<p>Ne, la portugala lingvo.</p>
<p class="parolanto">La Profesoro</p>
<p>Tiel vi opinias?</p><!-- p.27 -->
<p class="parolanto">Terezo</p>
<p>Kaj tiuj, kiuj saĝe pensas.</p>
<p class="parolanto">La Profesoro</p>
<p>Nu! En mia spirito mi formis la ideon, ke Via Moŝto, kiel la
plejmulto el la gepatroj preferas, ke la knaboj diru unue: <i lang="fr">Bon jour!</i></p>
<p class="parolanto">Terezo</p>
<p>Ne, mi postulas, ke li diru unue—"<i lang="pt">Bom dia</i>."<a id="FNanchor4"></a><a class="fnanchor pginternal" href="#Footnote4">[4]</a> kiel diradis liaj
prapatroj, poste...</p>
<p class="parolanto">La Profesoro</p>
<p>Prave oni diras, ke ne ekzistas regulo sen escepto. Nu, en la
portugala lingvo ili ne estas ankoraŭ tre progresintaj, tio estas
vero... sed en la franca!... Ili scias parkere elĉerpaĵojn el
Racine, Corneille, Lamartine, Hugo...</p>
<p class="parolanto">Terezo</p>
<p>Kaj el Camões?</p>
<p class="parolanto">La Profesoro</p>
<p>Camões?... Camões estas domano. Nur de ne longe, ili lernas "<em class="gesp">La
luziadojn</em>". Sed ni povas atendi.</p><!-- p.28 -->
<h3 class="sceno">Sceno sepa</h3>
<p class="roloj">Terezo, La Profesoro, Edmundo, poste Lucindo</p>
<p class="parolanto">Edmundo</p>
<p>(eniras tra la maldekstra pordo kunportante librojn)</p>
<p>Bonan tagon, profesoro.</p>
<p class="parolanto">La Profesoro</p>
<p>Bonan tagon. Ĉu tiu estas la alia? (Atentigante la rigardon.) Ho,
ĝi estas la pli juna. La alia estis tie ĉi antaŭ ne longe.</p>
<p class="parolanto">Terezo</p>
<p>Li iris por preni la librojn.</p>
<p class="parolanto">La Profesoro</p>
<p>Mi ne dubas, ke li restas tie. (Terezo sonoras.) Certe estas necese
lin vokigi. (Lucindo aperas dekstre.)</p>
<p class="parolanto">Terezo</p>
<p>Diru al Alberto, ke jam estas la horo de la leciono.</p>
<p class="parolanto">Lucindo</p>
<p>Jes, sinjorino. (Malaperas.)</p>
<p class="parolanto">La Profesoro <span class="stage-direction">(sidiĝante ĉe la tablo)</span></p>
<p>Nia leciono hodiaŭ estas...?</p>
<p class="parolanto">Edmundo</p>
<p>Verboj de la unua konjugacio.</p><!-- p.29 -->
<p class="parolanto">La Profesoro</p>
<p>Verboj de la unua konjugacio... Ĉu vi memoras, kion mi diris al vi
pri la verboj de la unua konjugacio?</p>
<p class="parolanto">Edmundo</p>
<p>Ke ĉiuj estas tre freŝaj...</p>
<p class="parolanto">La Profesoro</p>
<p>Tre bone. Kial?</p>
<p class="parolanto">Edmundo</p>
<p>Ĉar ili finiĝas per "ar"<a id="FNanchor5"></a><a class="fnanchor pginternal" href="#Footnote5">[5]</a></p>
<p class="parolanto">Terezo</p>
<p>Eĉ "queimar"<a id="FNanchor6"></a><a class="fnanchor pginternal" href="#Footnote6">[6]</a>, ekzemple, profesoro?</p>
<p class="parolanto">La Profesoro</p>
<p>Jes, sinjorino, ĝi estas el la unua konjugacio.</p>
<p class="parolanto">Terezo</p>
<p>Mi bone scias; sed ĉu ĝi estas freŝa?</p>
<p class="parolanto">La Profesoro</p>
<p>Ĝi havas "ar" en la fino.</p>
<p class="parolanto">Terezo</p>
<p>Jes, kiam oni surblovas la brulvundon.</p><!-- p.30 -->
<p class="parolanto">La Profesoro</p>
<p>Tiu procedo mnemonika estas ekskluzive mia.</p>
<p class="parolanto">Terezo</p>
<p>Kaj ĉu vi havas alian por la ceteraj konjugacioj?</p>
<p class="parolanto">La Profesoro</p>
<p>Mi pripensas pri tio, sinjorino.</p>
<h3 class="sceno">Sceno oka</h3>
<p class="roloj">La Profesoro, Terezo, Edmundo kaj Alberto</p>
<p class="parolanto">Alberto</p>
<p>(eniras kun brovoj kuntiritaj kaj sidiĝas krucigante la krurojn)</p>
<p>Mi ĉeestas!</p>
<p class="parolanto">La Profesoro</p>
<p>Bonan tagon... (Fiksante lin per la rigardo kaj al si mem.) Tiu ĉi
estas la alia... (Laŭte.) Mi pensas, ke por hodiaŭ ni havas
ekzercon de verkado, ĉu ne vere? (Esplorante kajeron.) Jen estas en
mia notlibro. (Legante.) "Por la filoj de komandoro Barboza, ekzercoj
de verkado kaj kilogramo da kafo"... (La knaboj ridas. Korektante.)
Ne, la kafo estas por mi. (Fermante la kajeron.) Kia temo?</p>
<p class="parolanto">Edmundo</p>
<p>Laŭvola.</p><!-- p.31 -->
<p class="parolanto">La Profesoro</p>
<p>Laŭvola... Tre bone. Kaj... ĉu vi ambaŭ ĝin faris?</p>
<p class="parolanto">Alberto kaj Edmundo <span class="stage-direction">(samtempe)</span></p>
<p>Jes, sinjoro.</p>
<p class="parolanto">La Profesoro</p>
<p>Tre bone.</p>
<p class="parolanto">Terezo <span class="stage-direction">(al Alberto, mallaŭte)</span></p>
<p>Sidu dece.</p>
<p class="parolanto">La Profesoro</p>
<p>Sinjoro Alberto. (Alberto stariĝas.) Legu vian ekzercon.</p>
<p class="parolanto">Alberto</p>
<p>Nature?</p>
<p class="parolanto">La Profesoro</p>
<p>Kompreneble.</p>
<p class="parolanto">Alberto</p>
<p>Iafoje vi postulas, ke ni legu emfaze.</p>
<p class="parolanto">La Profesoro</p>
<p>Jes, vi estas prava. Sed hodiaŭ mi volas, ke vi legu nature.</p>
<p class="parolanto">Alberto <span class="stage-direction">(legante dolĉe)</span></p>
<p>"Tagiĝo."</p>
<p class="parolanto">Edmundo <span class="stage-direction">(surprizita)</span></p>
<p>"Tagiĝo!"</p><!-- p.32 -->
<p class="parolanto">Alberto</p>
<p>Pro kio la miro? La profesoro diris, ke mi evitu la malklarecon: pli
klara ol la tagiĝo... nur la tagmezo.</p>
<p class="parolanto">Edmundo</p>
<p>Sed ankaŭ mi...</p>
<p class="parolanto">La Profesoro</p>
<p><i lang="la">Sol lucet omnibus.</i> La suno lumas por ĉiuj.</p>
<p class="parolanto">Alberto <span class="stage-direction">(superece)</span></p>
<p>Kiu scias, ĉu Dio faris la tagiĝon, nur por ke mia klera frato ĝuu
kaj priskribu ĝin?</p>
<p class="parolanto">Terezo</p>
<p>Ne koleriĝu.</p>
<p class="parolanto">Alberto</p>
<p>Mi ellitiĝis je la kvina: panjo povas atesti, kion mi diras; mi iris
en la ĝardenon por surprizi la unuan lumradion. Kion mi vidis, tio
estas tie ĉi, bona aŭ malbona. (Dum la legado, Edmundo ne povas sin
moderigi, esprimante per gestoj nereteneblaj sian indignon. La
profesoro signofaras, ke li kvietiĝu; Terezo devigas lin sidiĝi,
lin kvietigas. Alberto ne maltrankviliĝas kaj proporcie, laŭ li
legas, grandiĝas lia entuziasmo): "Malforta koloro heligas serenan
la ĉielon. La rando de l’ horizonto ruĝetas, koloriĝas per
purpuro—oras trio strekas ĝin, brilegante. La nestoj vekiĝas, kaj
la birdaro forflugas ĝoje, pepante<!-- p.33 --> tra la libera spaco. La arboj
rebrilas, malseketaj de roso; gutoj brilantaj ektremas sur la
delikataj folioj, kaj la akvoj rapidetaj kantas murmure..."</p>
<p class="parolanto">Edmundo <span class="stage-direction">(ne povante sin reteni)</span></p>
<p>Sed tio estas el mi!</p>
<p class="parolanto">La Profesoro</p>
<p>Silentu!</p>
<p class="parolanto">Edmundo</p>
<p>Li forŝtelis.</p>
<p class="parolanto">Terezo</p>
<p>Tion oni ne diras!</p>
<p class="parolanto">La Profesoro</p>
<p>La verbo "forŝteli", de la vidpunkto de la ĝentileco, estas
neregula, neregulega. Ĝi ne estas dirinda, ĝi ne estas
konjugaciinda, ĝi ne estas uzinda.</p>
<p class="parolanto">Edmundo</p>
<p>Eĉ kiam ĝi estas la esprimo de la vero?</p>
<p class="parolanto">La Profesoro <span class="stage-direction">(kategorie)</span></p>
<p><i lang="la">Nunc et semper!</i> Nun kaj ĉiam!</p>
<p class="parolanto">Alberto <span class="stage-direction">(tre kviete)</span></p>
<p>Ĉu mi povas daŭrigi?</p>
<p class="parolanto">Terezo</p>
<p>Jes, vi povas.</p>
<p class="parolanto">Alberto <span class="stage-direction">(daŭrigante)</span></p>
<p>"...kantas murmure..."</p><!-- p.34 -->
<p class="parolanto">La Profesoro</p>
<p>Kiel bonege!</p>
<p class="parolanto">Alberto</p>
<p>"...kantas murmure kaj agrable. La brutaro blekas sur la kampoj;
sonorilo aŭdiĝas de malproksime; la kulturisto aperas ĉe la pordo
de sia kabano, kaj, feliĉa, rigardante la leviĝantan sunon,
suprenlevas la manojn, kvazaŭ por danki al la Kreinto la bonfaron de
la lumo." Mi finis (sidiĝas).</p>
<p class="parolanto">La Profesoro</p>
<p>Lukse bele! Lukse bele! Nun sinjoro Edmundo. Mi jam scias, ke vi
elektis la saman temon, sed ne estas temoj, ne jam pritraktitaj de la
poetoj... <i lang="la">Nihil novi sub sole.</i> Nenio nova sub la suno... kaj ĉiam
aperas novaĵoj. La verko de via frato estas bonega, sed la via povas
esti pli bona. Ni vidu.</p>
<p class="parolanto">Edmundo</p>
<p>Sed ĝi estas la sama... Mi certigas, ke Alberto kopiis... Mi ne legos.
(Lasas la verkaĵon sur la tablo. Terezo, nerimarkite, forprenas
ĝin, kaj malferminte libron, kaŝas la paperon inter la folioj.)</p>
<p class="parolanto">Alberto</p>
<p>Ĉu mi kopiis?!</p>
<p class="parolanto">Edmundo</p>
<p>Ja, vi kopiis!</p><!-- p.35 -->
<p class="parolanto">Terezo</p>
<p>Sed kiel tio okazis?</p>
<p class="parolanto">Edmundo</p>
<p>Tie ĉi mem. Mi estis fininta mian taskon, kiam Alberto eniris,
demandante, ĉu mi jam faris la ekzercon. Mi respondis jese, kaj li,
kiu estas ruza, eklaŭdis min: "ke mi certe skribis belan paĝon, ke
mi estas talentplena, ke mi versofaras admirinde..." kaj...</p>
<p class="parolanto">La Profesoro</p>
<p>...kaj vi lasis la fromaĝon fali.</p>
<p class="parolanto">Edmundo</p>
<p>La fromaĝon?! Kian fromaĝon?</p>
<p class="parolanto">La Profesoro</p>
<p>Jes, kiel ĉe la fablo de l’ korvo kaj la vulpo.</p>
<p class="parolanto">Edmundo</p>
<p>Post multe da babilado, da bedaŭro, li petis, ke mi donu al li la
verkon por ĝin montri al Aŭgusto. Mi, naive, transdonis al li...</p>
<p class="parolanto">Alberto</p>
<p>Vi mensogas!</p>
<p class="parolanto">Terezo <span class="stage-direction">(admone)</span></p>
<p>Alberto!</p>
<p class="parolanto">La Profesoro</p>
<p>Do, ekzistas malhonestaĵo.</p><!-- p.36 -->
<p class="parolanto">Edmundo</p>
<p>Jes, sinjoro, kaj la viktimo estas mi.</p>
<p class="parolanto">Alberto <span class="stage-direction">(atakante)</span></p>
<p>Ekpruvu! Li diras, ke mi iris por montri la verkon al Aŭgusto. Do,
vokigu Aŭguston, kaj li diru, ĉu li jam vidis min hodiaŭ.</p>
<p class="parolanto">Edmundo</p>
<p>Tion mi kredas. Vi ne kunestis kun li, vi estis kopiante tion, kion
mi faris.</p>
<p class="parolanto">Alberto</p>
<p>Mi skribis mian verkon matene; mi lasis ĝin en la paperujo, kaj
poste mi iris en la ĝardenon. Sinjoro mia frato ne forlasis la
ĉambron... Kion li tie faris, mi ne scias.</p>
<p class="parolanto">Edmundo</p>
<p>Eble vi volas diri, ke mi estis kopianta vian inspiraĵon?</p>
<p class="parolanto">Alberto</p>
<p>Mi ne diris tiom.</p>
<p class="parolanto">La Profesoro</p>
<p>Fine, unu el vi alpropriigis al si fremdan verkon. La kulpulo sin
prezentu, kaj mi promesas mian pardonon.</p>
<p class="parolanto">Terezo</p>
<p>Momenton, profesoro. Relegu vian verkon, Alberto.</p><!-- p.37 -->
<p class="parolanto">Alberto</p>
<p>Tre volonte. (Malvolvas la paperon kaj legas kviete.) "Malforta
koloro..."</p>
<p class="parolanto">Terezo</p>
<p>(ŝajnigante legi en la libro, samtone)</p>
<p>..."heligas serenan la ĉielon." (Movo de Alberto. La du knaboj sin
interrigardas, mirigite. La profesoro ŝanĝas la okulvitrojn
maltrankvile.)</p>
<p class="parolanto">Alberto</p>
<p>"La rando de l’ horizonto ruĝetas,"</p>
<p class="parolanto">Terezo</p>
<p>..."koloriĝas per purpuro,..."</p>
<p class="parolanto">La Profesoro</p>
<p>Eksterordinare!</p>
<p class="parolanto">Alberto <span class="stage-direction">(per voĉo tremanta)</span></p>
<p>—"ora strio..."</p>
<p class="parolanto">Terezo</p>
<p>..."strekas ĝin, brilegante." (Ridetante.) Daŭrigu...</p>
<p class="parolanto">Alberto <span class="stage-direction">(jam konfuzite)</span></p>
<p>"La nestoj vekiĝas..."</p>
<p class="parolanto">Terezo</p>
<p>..."kaj la birdaro forflugas ĝoje, pepante tra la libera spaco."
Daŭrigu!</p>
<p class="parolanto">Alberto <span class="stage-direction">(per voĉo preskaŭ neaŭdebla)</span></p>
<p>"La arboj rebrilas..."</p><!-- p.38 -->
<p class="parolanto">Terezo</p>
<p>"Malseketaj de roso,..."</p>
<p class="parolanto">La Profesoro</p>
<p>Kian mirindegan memorkapablon vi havas!</p>
<p class="parolanto">Terezo</p>
<p>Antaŭen!</p>
<p class="parolanto">Alberto <span class="stage-direction">(kolerete)</span></p>
<p>Mi ne legos plu.</p>
<p class="parolanto">Terezo</p>
<p>Tute ne estas necese. Ambaŭ vi meritas severan punon, ĉar ambaŭ vi
estas kulpuloj de la sama krimo. La elĉerpaĵo estis malnoble
kopiita el Alexandre Herculano.<a id="FNanchor7"></a><a class="fnanchor pginternal" href="#Footnote7">[7]</a></p>
<p class="parolanto">La Profesoro</p>
<p>Kiel! Mistifikaĵo!... (Ŝanĝas la okulvitrojn.) Ho!</p>
<p class="parolanto">Edmundo <span class="stage-direction">(mirigite)</span></p>
<p>Kopiita! el Alexandre Herculano! Panjo vi eraras.</p>
<p class="parolanto">Terezo <span class="stage-direction">(montrante la libron)</span></p>
<p>Vidu tie ĉi (momento de silento).</p>
<p class="parolanto">Alberto</p>
<p>Mi jam sciis. (Al Edmundo.) Ĉu mi ne diris al vi, ke mi senmaskigos
vin?</p><!-- p.39 -->
<p class="parolanto">Edmundo</p>
<p>El Alexandre Herculano... Sed tio estas neebla!</p>
<p class="parolanto">La Profesoro</p>
<p>Kial neebla, se ĝi estas en la libro?</p>
<p class="parolanto">Edmundo</p>
<p>Mi certigas...</p>
<p class="parolanto">Alberto</p>
<p>Mi tion faris intence. Vi pensis, ke vi trompas min. Mi estos ĉio,
kion vi volos, escepte malsaĝulo. (Arogante.) Ĝi estas kopiita el
Alexandre Herculano... Mi vidis, kiam li estis kopianta; mi notis la
numeron de la paĝo kaj mi decidis konfuzigi lin ... per ŝercaĵo.</p>
<p class="parolanto">Terezo</p>
<p>Ĉu vi?</p>
<p class="parolanto">Alberto</p>
<p>Jes, patrino, mi mem. En ĉi tiu domo estas nur unu persono, kiu
laboras: tiu estas sinjoro Edmundo. Ĝi estas perfektaĉo, tia verko.
Mi same kapablas verki poemojn.</p>
<p class="parolanto">Edmundo <span class="stage-direction">(priokupita)</span></p>
<p>El Alexandre Herculano...! Dio mia! sed kiel tio okazis?! mi neniam
vidis verkon el Alexandre Herculano... Ho! jes! mi legis "Eŭriko",
sed jam antaŭ tre longe. (Afliktita.) Mi freneziĝas.</p><!-- p.40 -->
<p class="parolanto">Alberto <span class="stage-direction">(sarkasme)</span></p>
<p>Ho, frato mia! Tiu ne estas la unua korbo, kiun vi faras.<a id="FNanchor8"></a><a class="fnanchor pginternal" href="#Footnote8">[8]</a></p>
<p class="parolanto">Terezo <span class="stage-direction">(stariĝante, severe)</span></p>
<p>Sufiĉe! (Al Edmundo.) Do, vi ne kopiis?</p>
<p class="parolanto">Edmundo</p>
<p>Mi ĵuras, panjo...</p>
<p class="parolanto">Terezo</p>
<p>Ne ĵuru. Sufiĉas, ke vi diru: jes aŭ ne.</p>
<p class="parolanto">Edmundo <span class="stage-direction">(fiere)</span></p>
<p>Ne!</p>
<p class="parolanto">Alberto</p>
<p>Kaj li neas!...</p>
<p class="parolanto">Terezo <span class="stage-direction">(al Alberto)</span></p>
<p>Kaj vi?</p>
<p class="parolanto">Alberto <span class="stage-direction">(senĝene)</span></p>
<p>Mi kopiis...</p>
<p class="parolanto">Terezo</p>
<p>El Alexandre Herculano.</p>
<p class="parolanto">Alberto</p>
<p>Kompreneble.</p>
<p class="parolanto">Terezo</p>
<p>Profesoro, la verko, bona aŭ malbona, estas originala el Edmundo
(Movo de la knaboj—ĝoja,<!-- p.41 --> de Edmundo; indigna, de Alberto.) Mi uzis
artifikon, kaj la rezultato preterpasis ĉion, kion mi esperis. Jen
estas la originalo de Edmundo, kiu min servis por la lego; la verko
de Alexandre Herculano, kiu estas en mia mano, estas ... la nunjara
almanako. (Al Alberto.) Kaj nun? Ĉu vi havas ion por diri kontraŭ
via frato?</p>
<p class="parolanto">La Profesoro <span class="stage-direction">(al si mem)</span></p>
<p>Tiu virino havas sangon de Salomono en siaj vejnoj.</p>
<p class="parolanto">Alberto <span class="stage-direction">(konfuzite)</span></p>
<p>Mi ŝercis...</p>
<p class="parolanto">Terezo</p>
<p>Vi ŝercis? Ne! vi havigis al vi ludilon miksitan el mallaboremo, el
malnobla flato, el mensogo, kaj plie el kalumnio. Nur unu el tiaj
elementoj sufiĉas por makuli unu vivon. Vi uzis ilin samtempe, kaj
via ago devas resti kiel ekzempla malvirto. Memoru ĝin, kaj
korektiĝu. Kaj pro kio vi vidas vin humiligita? Ĉu pro tio, ke vi
estas malsprita? Ne. Pro tio, ke vi estas malsanulo? Ne. Pro tio, ke
vi ne disponas je tempo por labori? Ne.—Simple pro tio, ke vi estas
mallaborema.</p>
<p class="parolanto">Alberto <span class="stage-direction">(sin ĵetante en ŝiajn brakojn)</span></p>
<p>Panjo ... mi promesas...</p><!-- p.42 -->
<p class="parolanto">Edmundo <span class="stage-direction">(kortuŝita)</span></p>
<p>Lasu lin, panjo. Li ne faris malbonintence. Alberto estas bonkora.</p>
<p class="parolanto">Alberto</p>
<p>Kaj honorama, mia frato; vi vidos! (Eliras plorante. Terezo lin
sekvas.)</p>
<p class="parolanto">La Profesoro</p>
<p>(ŝanĝante la okulvitrojn, post silento)</p>
<p>Vi, mia amiketo, antaŭgardu vin: aŭdu la belajn vortojn, sed evitu,
ke la fromaĝo defalu el via beko. Vulpoj ekzistas ĉie kaj centope,
kaj ili scias kanti, eĉ plezurige.</p>
<p class="kurteno">(Kurteno.)</p><!-- p.43 -->
<div class="proseheader">
<p class="authorname">OLAVO BILAC</p>
<h2 id="am03">La nigra papilio</h2>
<p>Komedio en unu akto</p>
<p>El portugala lingvo<br>
  tradukis<br>
<b>La Forgesito</b></p>
<img alt="" height="43" src="images/linio1.png" width="68" id="img_images_linio1.png_1">
</div><!-- p.44 -->
<p><b>Personoj</b></p>
<ul>
<li><span class="gesp">Matildo</span></li>
<li><span class="gesp">Mario</span>, servistino</li>
<li><span class="gesp">Eleonoro</span>, filino de Matildo</li>
</ul><!-- p.45 -->
<p class="akto">Unu-akto</p>
<p>Ĉambro eleganta: Pordoj flankaj</p>
<h3 class="sceno">Sceno unua</h3>
<p class="roloj">Eleonoro kaj Mario</p>
<p class="parolanto">Mario <span class="stage-direction">(tenante plum-balailon)</span></p>
<p>Tre granda?</p>
<p class="parolanto">Eleonoro</p>
<p>Grandega!... Kaj tute nigra. Ĝi ŝajnis velura. Mi estis, ĉe la
fenestro, ĝuanta la lunlumon, kiam ĝi eniris, kaj sin metis sur la
kartonan kadraĵon de la orkideoj.</p>
<p class="parolanto">Mario <span class="stage-direction">(priokupita)</span></p>
<p>Kaj tio okazis nokte...</p>
<p class="parolanto">Eleonoro</p>
<p>Jes, nokte.</p>
<p class="parolanto">Mario</p>
<p>Des pli malbone. Tiuj aferoj, nokte, estas plej danĝeraj. Nigra
papilio...</p><!-- p.46 -->
<p class="parolanto">Eleonoro</p>
<p>Eble tiu estas averto, Mario.</p>
<p class="parolanto">Mario</p>
<p>Jes... Eble...</p>
<p class="parolanto">Eleonoro</p>
<p>Mi tre timas morti... (Ploras.)</p>
<p class="parolanto">Mario</p>
<p>Ne ploru, fraŭlino. Mi tuj faros ion; vi vidos, ke nenio malbona
okazos.</p>
<p class="parolanto">Eleonoro</p>
<p>Ha, Mario! (Kun intereso.) Kio?</p>
<p class="parolanto">Mario</p>
<p>Lasu... Mi prenas sur min la aferon.</p>
<p class="parolanto">Eleonoro</p>
<p>Kaj ĉu vi jam vidis ion similan?</p>
<p class="parolanto">Mario</p>
<p>Ja, certe...! Kiom da ili! Nia bona Dipatrino!... Oni ne povas plu
kalkuli. (Mistere.) Aŭskultu! Iam, hejme, ni estis laborantaj nokte
en la manĝoĉambro, kiam ĉe la duono de la naŭa, eniris nigra
papilio, tute egala al tiu, kiu aperis al vi, kaj enflugis, haltante
jen sur la plafono, jen sur la mebloj, kun la grandaj flugiloj larĝe
etenditaj. Mia mortinta patrino, kiun Dio gardu, tuj malbenis ĝin,
per preĝo tre forta, tiel forta,<!-- p.47 --> fraŭlino, ke, iafoje, ŝi ne
alvenis ankoraŭ al la mezo, kaj la miraklo jam estis farita. Okazis
konfuziĝo, neniu plu pensis pri kudrado, kaj ni ekforpelis la
antaŭsignon.</p>
<p class="parolanto">Eleonoro</p>
<p>Kaj kio okazis?</p>
<p class="parolanto">Mario</p>
<p>Nenio, pro la preĝo de panjo. Alifoje boteleto da salo elverŝiĝis
sur la tablon. Ha, fraŭlino!... La sango malaperis el miaj vejnoj,
kaj mi tuj faris ĵuran promeson al Sankta Antono. Tamen, malgraŭ
tio, post unu jaro mia frato rulfalis sur la ŝtuparo kaj rompis al
si la brakon. Se mi ne estus farinta la promeson, mi ne scias, kio
okazus al la knabo. Ne! Kun tiaj aferoj mi ne volas ludon. Dio
liberigu min! (Faras kruco-signon.) Mi kunportas ĉiam miajn
amuletojn: unu pugn-amuleto el gagato, du el Gvineo, tri el korno,
unu el koralo; mi havas ĉe la litkapo unu de tiu ĉi grando. Kaj tiu
ĉi... (vidigas pugn-amuleton ĉe ŝia zono), kaj ankaŭ dento de
maj-skarabo. La fraŭlino devas havi ŝian amuleton, almenaŭ unu. Ne
ludu kun tia afero.</p>
<p class="parolanto">Eleonoro</p>
<p>Mi mortiĝas, Mario...!</p><!-- p.48 -->
<p class="parolanto">Mario</p>
<p>Ne, vi ne mortiĝos. Fidu al mi. (Memfidege.) Nu! Ĉu mi estas aŭ ne
via amikino? Mi, tiel frue kiel mi finos mian laboron, mi eliras al
mia ĉambro, kaj mi preĝos.</p>
<p class="parolanto">Eleonoro</p>
<p>Do, iru tuj. Mi faros la balaon anstataŭ vi.</p>
<p class="parolanto">Mario</p>
<p>Vi?</p>
<p class="parolanto">Eleonoro</p>
<p>Jes. Kial ne?</p>
<p class="parolanto">Mario</p>
<p>Eble mia mastrino koleriĝos.</p>
<p class="parolanto">Eleonoro</p>
<p>Ne. Mi diros, ke mi mem tion volis, por fari iom da ekzerco. (Alia
tono.) Kaj ĉu vi scias, kie estas troveblaj la pugn-amuletoj?</p>
<p class="parolanto">Mario</p>
<p>Jes.</p>
<p class="parolanto">Eleonoro</p>
<p>Kiaj estas la plej bonaj?</p>
<p class="parolanto">Mario</p>
<p>Tio dependas de la celo: por ensorĉigo, tiuj el Gvineo, aŭ el
gagato. Por bonŝanco, tiuj el koralo. Por ... mi scias. Vi devas
porti unu el gagato.</p><!-- p.49 -->
<p class="parolanto">Eleonoro</p>
<p>Ĉu vi kapablas aĉeti unu por mi?</p>
<p class="parolanto">Mario</p>
<p>Jes.</p>
<p class="parolanto">Eleonoro</p>
<p>Kiel vi estas bonkora.</p>
<p class="parolanto">Mario</p>
<p>Ha! Kiam mi estas amika, mi estas vere amika.</p>
<p class="parolanto">Eleonoro</p>
<p>Donu al mi la plumbalailon, kaj iru tuj preĝi.</p>
<p class="parolanto">Mario</p>
<p>Do, ĝis baldaŭ. Kaj ne timu; de kiam mi preĝas, la malbono estas
venkita. Ĉu vi ne memoras tiun serviston, kiu servadis tie ĉi?
Felicianon? Mi tiele malamis lin!... Mi tiom preĝis, ke la mastro
forsendis lin.</p>
<p class="parolanto">Eleonoro</p>
<p>Ĉar li ŝteladis liajn cigarojn.</p>
<p class="parolanto">Mario</p>
<p>Babilaĵoj, fraŭlino! La ŝtelinto, tiu estis mi.</p>
<p class="parolanto">Eleonoro</p>
<p>Vi?!</p>
<p class="parolanto">Mario</p>
<p>Jes, fraŭlino.</p><!-- p.50 -->
<p class="parolanto">Eleonoro</p>
<p>Kaj ĉu vi fumas?</p>
<p class="parolanto">Mario</p>
<p>Pro kolerego. Tiam mi fumis.</p>
<p class="parolanto">Eleonoro</p>
<p>Kaj vi ne sentis kapturnon?</p>
<p class="parolanto">Mario</p>
<p>Ne, mi ne fumadis la cigarojn. Mi volis nur diri, ke interne mi
furioziĝis. Mi ĵetadis ilin sur la straton, certa, ke la mastro
suspektos Felicianon, kaj tio okazis. Mi diras tion al vi, por ke vi
vidu, ke, kiam mi preĝas, mi sukcesas.</p>
<p class="parolanto">Eleonoro</p>
<p>Sed ŝajnas al mi, ke ne la preĝoj faris tion, Mario... ĉar...</p>
<p class="parolanto">Mario</p>
<p>La cigaroj... Nu! Se mi ne estus preĝinta, la mastro ne rimarkus la
ŝtelon. Vi vidos.</p>
<p class="parolanto">Eleonoro</p>
<p>Do, iru. Mi ne kvietiĝas, antaŭ ol vi preĝos.</p>
<p class="parolanto">Mario</p>
<p>Nu, mi iras!</p>
<p class="parolanto">Eleonoro</p>
<p>Iru... Kaj atentu... Vi povas preni por vi la manteleton el punto.</p><!-- p.51 -->
<p class="parolanto">Mario</p>
<p>Kaj por vi?</p>
<p class="parolanto">Eleonoro</p>
<p>Mi havas alian.</p>
<p class="parolanto">Mario</p>
<p>Dio pagu vin. (Eliras dekstren.)</p>
<h3 class="sceno">Sceno dua</h3>
<p class="roloj">Eleonoro kaj Matildo</p>
<p>(Eleonoro senpolvigas la meblojn, senatente, penseme.)</p>
<p class="parolanto">Matildo</p>
<p>(enirante tra la maldekstra pordo)</p>
<p>Ho! Kio okazas? Ĉu kaptis vin la febro de la purigo?</p>
<p class="parolanto">Eleonoro</p>
<p>Mi distras min.</p>
<p class="parolanto">Matildo</p>
<p>Bela distraĵo, nedubo. (Rimarkante, ke ŝi ploras.) Kio okazas al
vi?</p>
<p class="parolanto">Eleonoro</p>
<p>Multe mi timas morti, panjo!</p>
<p class="parolanto">Matildo</p>
<p>Morti... Sed... ĉu vi sentas ion?</p>
<p class="parolanto">Eleonoro</p>
<p>Nigra papilio eniris en mian ĉambron, kaj haltis sur la kadro de la
orkideoj.</p><!-- p.52 -->
<p class="parolanto">Matildo</p>
<p>Kion signifas tio?</p>
<p class="parolanto">Eleonoro</p>
<p>Ĝi estas averto.</p>
<p class="parolanto">Matildo</p>
<p>Averto pri kio? Nu, filinjo... Kiu enmetis tiajn ideojn en vian
kapon? Se vi ne volas, ke la noktaj papilioj eniru en vian ĉambron,
fermu la fenestrojn. Mi, ĉiunokte, ilin havas, triope, kvarope,
flugetantaj ĉirkaŭ mia litkurteno, kaj mi ne troe atentas pri tio.
Nia domo estas inter arboj, kie vivas la bestetoj de Dio, kiuj sin
sentas altiritaj al la lumo. Kie estas la malbono, kiam ili vizitas
min?</p>
<p class="parolanto">Eleonoro</p>
<p>Kaj la noktuo? Mi aŭdis ĝin ĉiunokte.</p>
<p class="parolanto">Matildo</p>
<p>Ankaŭ mi.</p>
<p class="parolanto">Eleonoro</p>
<p>Kaj panjo ne timas?</p>
<p class="parolanto">Matildo</p>
<p>Timi... Kion?</p>
<p class="parolanto">Eleonoro</p>
<p>La morton.</p>
<p class="parolanto">Matildo</p>
<p>Vi freneziĝis. La noktuo kantas, kiel kantas la piroloj kaj la
kanarioj. La kanto estas laŭ instinkto<!-- p.53 --> de l’ birdoj. Ĉiu el ili
montras per speciala maniero sian feliĉon pri vivo—tiu ĉi pepante,
kiel la paseroj; tiu ĝemante, kiel la turto. La noktuo havas
bleketon malĝojan, sed ĝi ne antaŭdiras malbonaĵojn—ĝi ne estas
antaŭdiristino; ĝi estas nedanĝera besto, kiu vivas plenumante
sian destinon. Kio, precipe, igas ĝian kanton malĝoja, tio estas la
nokto kun la mistero, kiun nia fantazio disportas tra ĝi. La grekoj
faris el la noktuo la penseman kunulon de Minervo, simbolo de la
meditado, flanke de la saĝeco; kaj ni humiligas ĝin kiel
antaŭdirantinon de la Morto. Superstiĉoj, mia filino.</p>
<p class="parolanto">Eleonoro</p>
<p>Superstiĉoj!...</p>
<p class="parolanto">Matildo</p>
<p>Jes. En la cerbo de la nesciulo estas nature, ke ili ekzistas; la
kavaĵoj plenaj de mallumo estas la loĝejo de la legendo—tie vivas
la drakoj, la ensorĉitaj bestoj, mirindigaj genioj. Por ke ĉio
malaperu, sufiĉas la brilo de l’ suno. Ili estas la rezultato de la
ombro, perfekta figuro de la nescio. En cerbo kiel la via, tiaj
kredoj ne devas persisti. Ĉu vi jam vidis, hazarde, ian feinon, ian
monstran flugbeston?</p>
<p class="parolanto">Eleonoro</p>
<p>Ne.</p><!-- p.54 -->
<p class="parolanto">Matildo</p>
<p>Tamen la fabeloj estas plenaj de ili, kaj ekzistas homoj certigantaj,
ke ili jam ilin vidis. Petro, tiu servinto de via patreto, diradis,
ke li renkontis akvo-feinon,<a id="FNanchor9"></a><a class="fnanchor pginternal" href="#Footnote9">[9]</a> ĉe l’ bordo de la rivero, kombantan
al si la harojn per arĝenta kombilo. Kuraĝega ĝis la tro-riskemo,
pro pago ia, li kapablos preterpasi, nokte, la lokon, en kiu li vidis
la nomitan feinon. Li estis malklerulo, spirito naiva, plena de
superstiĉoj. Sed vi...? Kiajn pruvojn vi havas?</p>
<p class="parolanto">Eleonoro</p>
<p>Mi? Sennombrajn!</p>
<p class="parolanto">Matildo</p>
<p>Diru unu.</p>
<p class="parolanto">Eleonoro</p>
<p>Tiel subite mi ne memoras. Interparolu kun Mario.</p>
<p class="parolanto">Matildo</p>
<p>Ha! Mario... Mi jam suspektis. Ĝi estas ŝi, kiu enmetadas en vian
kapeton naivajn kredaĵojn. La superstiĉo, mia filino, estas
malutilega fantazio—anstataŭ fariĝi floro, ĝi pintiĝas en
dornoj, kaj sin returnas al la propra animo, kiu ĝin naskis: ĝi
estas la restaĵo veneniga de la poezio.<!-- p.55 --> Forgesu tion. Al ĉio vi
atribuas povon pereigan, kaj vi traserĉas antaŭsignojn en la plej
sensignifaj fenomenoj—guto da oleo kiu elverŝiĝas, iom da salo
elŝutita, plorbojo de hundo, kraketo de meblo. Ĉu vi opinias, ke la
fortoj de la naturo havas nenion por fari, kaj sin amuzas susurante
antaŭdirojn, montrante signojn de malfeliĉo? Sensenco!</p>
<p class="parolanto">Eleonoro</p>
<p>Panjo kontentiĝas dirante—sensenco! Sed vi ne konvinkas min pri la
malo.</p>
<p class="parolanto">Matildo</p>
<p>Mario! Mi ne scias, kie ŝi lernis tiom da aferoj: ŝi interpretas
sonĝojn, klarigas la influon bonfarantan aŭ malutilegan de la
insektoj, demonstras, per absurdo, la ekziston de la demonoj, ŝi
scias, kie estas sorĉistinoj, ŝi konas la herbojn sorĉantajn. Ŝi
estas kreitaĵo admirinda, supernatura, kapabla por ĉio, escepte por
balai la domon kaj senpolvigi la meblojn, se oni ne insistas pri tio.</p>
<p class="parolanto">Eleonoro</p>
<p>Ĉio, kion ŝi diras, estas vera—pli unu tagon, malpli unu tagon,
ĉio okazas.</p>
<p class="parolanto">Matildo</p>
<p>Kaj kion ŝi diris pri la nigra papilio?</p><!-- p.56 -->
<p class="parolanto">Eleonoro</p>
<p>Tion, kion ĉiuj scias.</p>
<p class="parolanto">Matildo</p>
<p>Ĉiuj? Ne: mi ne scias.</p>
<p class="parolanto">Eleonoro</p>
<p>Ke ĝi antaŭdiras malfeliĉon.</p>
<p class="parolanto">Matildo</p>
<p>Ha! Tiun ĉi fojon la profetaĵo efektiviĝos. Voku ŝin. Mi volas
aŭdi, kion ŝi diras. Al mi tre interesas la scio pri la tuta
prognozo mistera. (Eleonoro eliras dekstren. Matildo sidiĝas ĉe la
tablo kaj ekskribas. Poste silento.)</p>
<h3 class="sceno">Sceno tria</h3>
<p class="roloj">Matildo kaj Mario</p>
<p class="parolanto">Mario</p>
<p>(enirinte tra la dekstra pordo)</p>
<p>Ĉu la mastrino vokigis min?</p>
<p class="parolanto">Matildo <span class="stage-direction">(severe)</span></p>
<p>Jes. Unue por diri, ke vi legas troege.</p>
<p class="parolanto">Mario <span class="stage-direction">(surprizite)</span></p>
<p>Legi! Ĉu legi troege? Sed mi neniam vidis alfabetumon, mastrino. Mi
neniam eniris en lernejon.</p><!-- p.57 -->
<p class="parolanto">Matildo</p>
<p>Neniam vi tuŝis alfabetumon?</p>
<p class="parolanto">Mario</p>
<p>Mi? Ne, sinjorino.</p>
<p class="parolanto">Matildo</p>
<p>Ha! Vi ne legas tion, kio estas proksime al viaj okuloj, kion ĉiuj
vidas; vi ne komprenas kiel grupo da literoj formas vorton, kaj vi
volas legi la nevideblan, trapenetri la sekretojn de Dio, atingi la
profundon de la Destino?</p>
<p class="parolanto">Mario</p>
<p>Mi ne komprenas, kion vi diras.</p>
<p class="parolanto">Matildo</p>
<p>Ĉu vi ne komprenas?</p>
<p class="parolanto">Mario</p>
<p>Ne, sinjorino.</p>
<p class="parolanto">Matildo</p>
<p>Kion signifas nigra papilio?</p>
<p class="parolanto">Mario</p>
<p>Nigra papilio? Malfeliĉo.</p>
<p class="parolanto">Matildo</p>
<p>Kaj akrido?</p>
<p class="parolanto">Mario</p>
<p>Akrido? Se ĝi estas verda—espero, sano, mono; se ĝi estas
malhela—ĉagreno. Kolibro verda—ĝojiga letero; bruna—malbonaj
novaĵoj.<!-- p.58 --> Grilo en la domo—malsano; en la flora ĝardeno—baldaŭa
alveno de parenco. Hirundo ĉirkaŭflugante la domon...</p>
<p class="parolanto">Matildo</p>
<p>Sufiĉe...</p>
<p class="parolanto">Mario <span class="stage-direction">(protekteme)</span></p>
<p>Mi scias, kial mia mastrino demandas tion...</p>
<p class="parolanto">Matildo</p>
<p>Ĉu vi scias?</p>
<p class="parolanto">Mario</p>
<p>Jes, mi scias, sinjorino; ĝi estas pro la nigra papilio. Sed ne
maltrankviliĝu, sinjorino—mi jam komencis la preĝon.</p>
<p class="parolanto">Matildo</p>
<p>Ĉu vi jam komencis la preĝon?</p>
<p class="parolanto">Mario</p>
<p>Jes, sinjorino.</p>
<p class="parolanto">Matildo</p>
<p>Kaj la papilio?</p>
<p class="parolanto">Mario</p>
<p>Ĝi foriris.</p>
<p class="parolanto">Matildo</p>
<p>Kaj vi tuj iros akompani ĝin?</p>
<p class="parolanto">Mario</p>
<p>Ĉu mi?! Kiel?</p><!-- p.59 -->
<p class="parolanto">Matildo</p>
<p>Prenante vian pakaĵon kaj elirante tra la strata pordo.</p>
<p class="parolanto">Mario</p>
<p>Ĉu mia mastrino maldungas min? Kion mi faris?</p>
<p class="parolanto">Matildo</p>
<p>Ĉu vi ne scias?</p>
<p class="parolanto">Mario</p>
<p>Ne, sinjorino.</p>
<p class="parolanto">Matildo</p>
<p>Nu, mi tuj diros al vi. (Kviete.) Atentu: Se anstataŭ balai la
ĉambron, alportante la balaaĵon al la deponejo, vi amasigus ĝin
sub la mebloj, kio okazus post malmulte da tempo? Eĉ se plej multe
zorge ni kaŝus ĝin, ĝi elŝutiĝus kaj, ĉe la plej malforta
venteto, la polvo kaj la aliaj restaĵoj disŝutiĝus en la tuta
domo.</p>
<p class="parolanto">Mario</p>
<p>Sed neniam mi faris tion.</p>
<p class="parolanto">Matildo</p>
<p>Vi faris pli grandan malbonaĵon.</p>
<p class="parolanto">Mario</p>
<p>Ĉu mi? mia mastrino povas esplori kaj, se vi trovos ion sub la
mebloj, vi rajtas senkapigi min.</p>
<p class="parolanto">Matildo</p>
<p>Mi ne diras, ke estas io sub la mebloj, sed la spirito de mia filino
superpleniĝas...</p><!-- p.60 -->
<p class="parolanto">Mario</p>
<p>Kaj mi...? En la spirito, ... Sed mi neniam vidis la spiriton de
Fraŭlino... Kion mi tien enmetis?</p>
<p class="parolanto">Matildo</p>
<p>Nigrajn papiliojn, akridojn, pinĉprenon da salo, spegul-pecetojn,
feliĉigajn foliojn, pugn-amuletojn, konketojn, maj-skarabojn,
herbojn sekajn... Mi ne scias kion plu! Kiu ĵetis tiujn frivolaĵojn
en la animon de Eleonoro? Vi.</p>
<p class="parolanto">Mario</p>
<p>Mi?</p>
<p class="parolanto">Matildo</p>
<p>Jes, vi! Eleonoro estis gaja knabino, ĉiam ridema, elprenante el la
vivo la helan parton—. Vi enpuŝis ŝin en la ombron kaj vi
surĵetis sur ŝin ĉiajn balaaĵojn, kiujn vi kunportadis.</p>
<p class="parolanto">Mario</p>
<p>Kia balaaĵo, mastrino?</p>
<p class="parolanto">Matildo</p>
<p>Viaj superstiĉoj, viaj kredaĵoj ridindaj. Mi volas purigi, aerumi
la spiriton de mia filino, kaj ne estos al mi facile sukcesi, se vi
restos pli longe apud ŝi.</p>
<p class="parolanto">Mario</p>
<p>Mi ne komprenas, kion mastrino diras. Oni faris sorĉaĵon.</p><!-- p.61 -->
<p class="parolanto">Matildo</p>
<p>Vi mem faris... Mi forsendas vin, ĉar mi ne volas sorĉistinojn en
mia hejmo.</p>
<p class="parolanto">Mario</p>
<p>Sorĉistino! mi...!? (Plorema.) Tiel okazas ĉiam: kiu plej faras,
malplej meritas; ju pli da laboro, des malpli da honoro. Mi nur volas
la feliĉon de la fraŭlino, kaj mia mastrino nomas min sorĉistino.
Dio estu laŭdata! La malsaĝa estas mi...</p>
<p class="parolanto">Matildo</p>
<p>Mi ne kontraŭdiras.</p>
<p class="parolanto">Mario</p>
<p>Jes. La malsaĝa estas mi—ĉar mi ne korektiĝas. S-ro Dro Mamede
maldungis min pro araneo; nun mastrino forsendas min...</p>
<p class="parolanto">Matildo</p>
<p>Pro nigra papilio. La insektoj persekutas vin.</p>
<p class="parolanto">Mario</p>
<p>Nu, mastrino volus, ke mi lasu okazi la malfeliĉon?</p>
<p class="parolanto">Matildo</p>
<p>Kian malfeliĉon, Mario?</p>
<p class="parolanto">Mario</p>
<p>Tiu, kiu estis supre, en la aero...</p><!-- p.62 -->
<p class="parolanto">Matildo</p>
<p>Ĉu estis malfeliĉo en la aero? En balono eble!</p>
<p class="parolanto">Mario</p>
<p>Mi ne scias.</p>
<p class="parolanto">Matildo</p>
<p>En la aero estas via kapo...</p>
<p class="parolanto">Mario</p>
<p>Mi povus paroli... sed mastrino opinias, ke mi estas sorĉistino.</p>
<p class="parolanto">Matildo</p>
<p>Ĉu vi povus paroli? Parolu, do.</p>
<p class="parolanto">Mario <span class="stage-direction">(plorante)</span></p>
<p>Ne, sinjorino. (Eliras dekstren.)</p>
<h3 class="sceno">Sceno kvara</h3>
<p class="parolanto">Matildo <span class="stage-direction">(sola)</span></p>
<p>Kompatinda! La kulpo, fine, estas de tiuj, kiuj ŝin edukis. Ĉe ili
estas la teruro, per kiu oni penadas korekti la infanon.—Anstataŭ
montri al ĝi la malbonon, oni minacas per fantaziaĵoj, kaj
plenigante malhele la infanan spiriton per strangaĵoj, antaŭe oni
preparas ĝin por ĉiuj malveraj ideoj, faras el ĝi timemulojn, kaj
la eraro; kaj antaŭjuĝoj, kiuj falas en la nescion spiritan de la
mensogo, multobliĝas je superstiĉoj. Pensante<!-- p.63 --> nur pri mi, la
kompatinda knabino daŭrigus sian oficon—ŝia superstiĉo ne min
timigas—mi estas tre bone kirasita kontraŭ ĝi: bedaŭrinde, la
spirito de Eleonoro ankoraŭ ne estas tute formita, kaj ĉio, kio
falas en ĝin, povas fariĝi floro aŭ dorno. Hodiaŭ estas la nigra
papilio, morgaŭ la akrido verda, poste la grilo, poste la musido...
Ne! Ni evitu ĝustatempe pli grandan malbonon.</p>
<h3 class="sceno">Sceno kvina</h3>
<p class="roloj">Matildo kaj Eleonoro</p>
<p class="parolanto">Eleonoro</p>
<p>(eniras kurante, profunde senkuraĝa, kaj lasas sin fali sur seĝon,
etendante bluan paperon al Matildo.)</p>
<p class="parolanto">Voĉo <span class="stage-direction">(obtuza)</span></p>
<p>Legu, panjo. Mi ne kuraĝas.</p>
<p class="parolanto">Matildo</p>
<p>Kio estas tio?</p>
<p class="parolanto">Eleonoro</p>
<p>Telegramo.</p>
<p class="parolanto">Matildo</p>
<p>Ĉu vi ricevis ĝin nun?</p>
<p class="parolanto">Eleonoro</p>
<p>Ĝuste nun.</p>
<p class="parolanto">Matildo</p>
<p>De kie ĝi venas?</p><!-- p.64 -->
<p class="parolanto">Eleonoro</p>
<p>De Laranĵeiras...<a id="FNanchor10"></a><a class="fnanchor pginternal" href="#Footnote10">[10]</a> (Tragedie.) La papilio...</p>
<p class="parolanto">Matildo</p>
<p>Ĉu la papilio alportis ĝin?</p>
<p class="parolanto">Eleonoro</p>
<p>Nedube...!</p>
<p class="parolanto">Matildo</p>
<p>Ĉu la papilioj estas nun dungitaj en la telegrafejo? Mi ne sciis.</p>
<p class="parolanto">Eleonoro</p>
<p>Ne ŝercu, panjo. Mi estis certa pri tio.</p>
<p class="parolanto">Matildo</p>
<p>Pri la telegramo?</p>
<p class="parolanto">Eleonoro</p>
<p>Aŭ pri alia afero... pri ia malfeliĉo. Mario estis preĝanta, panjo
vokigis ŝin... Jen vi havas.</p>
<p class="parolanto">Matildo</p>
<p>Vere la malfeliĉo ne povus veturi pli rapide—por ne perdi tempon
ĝi venis telegrafe. (Eleonoro ploras.) Sed ne malkvietiĝu, antaŭ
ol vi legis la telegramon, kaj eĉ vi ne scias de kiu ĝi venas.</p>
<p class="parolanto">Eleonoro</p>
<p>Ĝi estas de Eŭgenio.</p><!-- p.65 -->
<p class="parolanto">Matildo</p>
<p>Kiu Eŭgenio?</p>
<p class="parolanto">Eleonoro</p>
<p>Eŭgenio de Lima, tiu, kiu loĝas en Laranĵeiras.</p>
<p class="parolanto">Matildo</p>
<p>Ia kolegino? (Jesa kapsigno de Eleonoro.) Kaj ŝi estis malsana?</p>
<p class="parolanto">Eleonoro</p>
<p>Mi ne scias... Certe ŝi mortis.</p>
<p class="parolanto">Matildo</p>
<p>Do, la telegramo ne venas de Laranĵeiras, filino,—ĝi venas de la
alia mondo.</p>
<p class="parolanto">Eleonoro</p>
<p>Ho! panjo...</p>
<p class="parolanto">Matildo</p>
<p>Ni vidu. Kvietiĝu. (Malfermas la telegramon kaj legas ridetante.)
Vere la papilio...</p>
<p class="parolanto">Eleonoro <span class="stage-direction">(ektremege)</span></p>
<p>Ŝi mortis!</p>
<p class="parolanto">Matildo <span class="stage-direction">(legante kviete)</span></p>
<p>"Eleonoro. Atendas vin morgaŭ nepre, bapto Mimi. Eŭgenio."</p>
<p class="parolanto">Eleonoro <span class="stage-direction">(surprizite)</span></p>
<p>Ha!</p><!-- p.66 -->
<p class="parolanto">Matildo</p>
<p>Ŝajnas, ke la novaĵo ne postulas funebron?</p>
<p class="parolanto">Eleonoro</p>
<p>Pri la bapto de la pupo... Mi estas la baptopatrino.
(Rekvietiĝinte.) Kia senpezigo!</p>
<p class="parolanto">Matildo</p>
<p>Vi vidas, ke vi estis nejusta pri la papilio.</p>
<p class="parolanto">Eleonoro</p>
<p>Ha! Sed kiu scias tion, kio povos ankoraŭ okazi.</p>
<p class="parolanto">Matildo</p>
<p>Jes. Povos ankoraŭ okazi multe da aferoj. Vi povos, ekzemple,
opinii, ke la vesto, kiun la kudristino sendis, ne alĝustiĝas al
via nova ĉapelo...</p>
<p class="parolanto">Eleonoro</p>
<p>Ĉu la vesto jam venis?</p>
<p class="parolanto">Matildo</p>
<p>De mallonge.</p>
<p class="parolanto">Eleonoro</p>
<p>Kaj panjo diris nenion.</p>
<p class="parolanto">Matildo</p>
<p>Vi estis priokupata pri la papilio kaj pri la ŝercaĵoj de Mario.</p><!-- p.67 -->
<p class="parolanto">Eleonoro</p>
<p>Vi parolas tiamaniere, ĉar vi ne vidis la papilion.</p>
<p class="parolanto">Matildo</p>
<p>Mi jam diris al vi, ke ili kutimas dormi sur mia litkurteno; pro tio
mi ne havas terur-sonĝojn, kaj mi ne envias la feliĉegon de la plej
feliĉegaj, ĉar mi konsideras min perfekte feliĉa. Kaj vi ankaŭ
estas tia: vi havas patron, kiu vin amegas; kaj mia koro... Kion plu
vi volas? (Altirante ŝin al si.) Diru: ĉu vi kredas ankoraŭ je la
influo fatala de la insektoj?</p>
<p class="parolanto">Eleonoro <span class="stage-direction">(timeme)</span></p>
<p>Mario...</p>
<p class="parolanto">Matildo</p>
<p>Mario estas kompatinda vilaĝano, mia filino; ŝi estis edukita de
nekleruloj, kiuj plenigis al ŝi la kapon per absurdaĵoj. Via
religio, kiu estas tute pureca, forigas kaj batalas ĉiajn
superstiĉojn. Ĉu vi kredas, ĉu vi opinias eblaĵo, ke Dio fidu la
sekretojn de sia kompato aŭ la decidojn de sia kolero al la vagantaj
papilioj aŭ al la akridoj? Ĉu vi kredas, ke Li sciigu siajn
intencojn laŭ maniero malmulte pura aŭ mallerta, elverŝigante
oliv-oleon aŭ dispecigante spegulojn, kaj ke Li donu al estaĵo
simplanima eksterordinarajn povojn por nuligi siajn intencojn? Ĉu vi
ne vidas, ke ĉio<!-- p.68 --> tio estas kontraŭ la komuna saĝo kaj kontraŭ la
principoj de via kredo? Vi parolas pri nigra papilio, kaj vi ne
havis ankoraŭ, dum viaj ferioj, tagon pli ĝojan ol la hodiaŭan.
Estas motivo, por ke vi malfermu larĝe la fenestrojn de via ĉambro,
lasante, ke ili eniru centoble, la antaŭdirantaj papilioj. (Karese.)
Forkuru de la kredaĉoj, ne atentu pri malsaĝaj vortoj. Mario estas
malspritulino—ŝi vivas en la mallumo de la nescio, en kiu oni lasis
ŝin, kaj, el la mallumo, la malfeliĉa elprenas ĉiujn malĝojegajn
fantaziojn, per kiuj ŝi venenigadis kaj miregigadis vian spiriton.
Papilioj, ili estu iaj ajn, de tiu aŭ alia koloro, ĉiuj ili estas
nedanĝeraj—ili vivas serĉante la lumon—la sunon aŭ la flamon de
l’ hejmoj. Ili ne alportas antaŭdirojn, ili alportas ĉarmojn, ili
estas la evidentigo de la granda vivo, kiu plenigas la planedon
loĝatan de ni. Tiaj estas la papilioj.</p>
<h3 class="sceno">Sceno sesa</h3>
<p class="roloj">La samaj kaj Mario</p>
<p class="parolanto">Mario <span class="stage-direction">(kun pakaĵo, singultante)</span></p>
<p>Jen mi, mastrino. (Al Eleonoro.) Atentu, fraŭlino; nur pro tio, ke
mi multe amas vin, oni forsendas min.</p><!-- p.69 -->
<p class="parolanto">Eleonoro</p>
<p>Kiu forsendis vin?</p>
<p class="parolanto">Mario</p>
<p>La mastrino. Ĉu vi ne scias? Mi rakontis la aferon pri la nigra
papilio, kaj ŝi maldungis min. Ĉu mi ne diris al vi, ke okazos ia
malfeliĉo? La papilio eraris: anstataŭ eniri en mian ĉambron, ĝi
eniris en la vian; sed la antaŭdiro estis por mi. Plie, mia
pugn-amuleto fendiĝis; mi lasis ĝin sub la suno. Ĉio nebona okazas
al mi. Fine, la volo de Dio plenumiĝu.</p>
<p class="parolanto">Eleonoro</p>
<p>Ĉu panjo forsendas ŝin?</p>
<p class="parolanto">Matildo</p>
<p>Jes.</p>
<p class="parolanto">Eleonoro</p>
<p>Kial?</p>
<p class="parolanto">Matildo</p>
<p>Ŝia apudesto ne konvenas al vi. Ne nur la korpaj malsanoj estas
komunikeblaj, tiuj de la spirito ankaŭ estas.</p><!-- p.70 -->
<p class="parolanto">Eleonoro</p>
<p>Do, nur pro la superstiĉaĵoj?</p>
<p class="parolanto">Matildo</p>
<p>Vere tio estas bagatelo...</p>
<p class="parolanto">Eleonoro</p>
<p>Kvietiĝu. De nun mi ne lasos min impresi, kaj eĉ mi bonfaros al
ŝi.</p>
<p class="parolanto">Matildo</p>
<p>Ĉu vi?</p>
<p class="parolanto">Eleonoro</p>
<p>Panjo diris al mi de ne longe, ke pro nescio ŝi agas malbone.</p>
<p class="parolanto">Matildo</p>
<p>Jes, vere.</p>
<p class="parolanto">Eleonoro</p>
<p>Do, la nescio estas afero facile korektebla. Kaj jen mi korektos
ŝin: mi tuj ekinstruos ŝin la legadon.</p>
<p class="parolanto">Matildo</p>
<p>Vi povas diri: mi tuj lumigos ŝian animon.</p>
<p class="parolanto">Eleonoro</p>
<p>Permesu, ke ŝi restu, panjo. Mario estas bonega knabino.</p><!-- p.71 -->
<p class="parolanto">Matildo</p>
<p>Se vi promesas plenumi, kion vi diris...</p>
<p class="parolanto">Eleonoro</p>
<p>Mi promesas. Ŝi alportis al mi la mallumon, mi kompense liveros al
ŝi la lumon.</p>
<p class="parolanto">Matildo</p>
<p>Tre bone. Nun al la sibilo. (Vokante.) Mario!</p>
<p class="parolanto">Mario <span class="stage-direction">(elviŝante la okulojn)</span></p>
<p>Jes, sinjorino!</p>
<p class="parolanto">Matildo</p>
<p>Eleonoro petas, ke mi restigu vin, kaj mi ne volas ĉagreni ŝin, por
ke ŝi ne atribuu tion al la influo de la nigra papilio.</p>
<p class="parolanto">Mario</p>
<p>Tiu malŝatinda!</p>
<p class="parolanto">Matildo</p>
<p>Se la familianoj plaĉas al vi...</p>
<p class="parolanto">Mario <span class="stage-direction">(lasante fali la pakaĵon)</span></p>
<p>Se ili plaĉas!... Sed kie mi trovos la zorgojn, kiujn mi ricevas tie
ĉi, la afablaĵojn, kiujn vi faras al mi?</p><!-- p.72 -->
<p class="parolanto">Matildo</p>
<p>Nu! Vi povas resti kun ni la tutan tempon, kiun vi volos, se vi
lernos kredi, ke la papilioj flugas pace kaj la akridoj, kaj se vi ne
faros sorĉaĵojn ĝusta-tempajn aŭ ne-ĝustatempajn.</p>
<p class="parolanto">Mario</p>
<p>Mi promesas, mastrino. Mi mem vivas tre enuigita de tiuj aferoj.
Ĉio okazas inverse. Ĉu vi volas scii? Mian tutan salajron de la
pasinta monato mi perdis pro aĉeto de biletoj de loterio, kaŭze de
akrideto. Mi renkontis unu ĉe mia kapkuseno, kaj pro tio, ke mia
patrino ĉiam diradis: "Akrideto ĉe kapkuseno, mono, multe da mono",
mi aĉetis biletojn abundege.</p>
<p class="parolanto">Eleonoro</p>
<p>Kaj poste?</p>
<p class="parolanto">Mario</p>
<p>Ĉiuj nepremiitaj. La papilio aliras al la ĉambro de la fraŭlino,
kaj la domo falas sur min.</p>
<p class="parolanto">Matildo</p>
<p>Tio taŭgas, por ke vi konvinkiĝu. Krom tio, ke vi restas en mia
domo, Eleonoro proponas instrui vin pri la legado.</p><!-- p.73 -->
<p class="parolanto">Mario <span class="stage-direction">(ĝoj-radie)</span></p>
<p>Ĉu vi, fraŭlino?</p>
<p class="parolanto">Eleonoro</p>
<p>Jes.</p>
<p class="parolanto">Mario</p>
<p>Ha! La blanka papilio, kiu venis antaŭhieraŭ.</p>
<p class="parolanto">Matildo <span class="stage-direction">(severe)</span></p>
<p>Kion vi diras?</p>
<p class="parolanto">Mario</p>
<p>Neniam plu, mastrino... (Tre mallaŭte.) La blanka papilio... (Kun la
manoj en teniĝo de preĝo.) Legi! Kian volon legi mi havas, vivi kun
la okuloj en la libroj! Estas dirate, ke kiam oni legas, estas
kvazaŭ oni havas flugilojn—oni iras kien oni volas, ni vidas kion
ni deziras... Kaj mi tre volas vidi, sed mi estas kvazaŭ blindulino...
Ha, fraŭlino! Ne, la papilio ne estis nigra... ne povis esti... Ha,
fraŭlino!... Mi vivas antaŭ palaco el oro kaj eburo... La pordoj
estas fermitaj, interne estas riĉaĵoj... Kiaj riĉaĵoj!... Kaj jen
la fraŭlino, kiu diras al mi: "Mario, prenu la ŝlosilojn de l’
palaco, malfermu la pordojn kaj eniru". Legi!</p>
<p class="parolanto">Matildo</p>
<p>Nu! Ĉu vi volas?</p><!-- p.74 -->
<p class="parolanto">Mario</p>
<p>Ĉu mi volas?! Ho, mastrino!...</p>
<p class="parolanto">Matildo</p>
<p>Kaj vi promesas neniam plu diri sensencaĵojn similajn al tiuj, kiujn
vi diradis al Eleonoro?</p>
<p class="parolanto">Mario</p>
<p>Mi diradis, ĉar mi kredis, sed nun mi estas konvikita, ke ĉio tio
estas fabelo. Papilioj, akridoj, noktuoj... (Post silento.) Legi!
(Subite.) Sed, fraŭlino, ĉu vi bone vidis...?</p>
<p class="parolanto">Eleonoro</p>
<p>Kion!</p>
<p class="parolanto">Mario</p>
<p>La... Ne... Mi ĵuras, mastrino, ke neniam plu mi parolos pri
papilioj. (Tre mallaŭte.) Legi... Lerni la legadon... Ne, ne estas
eble, ke la papilio estis nigra... Ĝi estis blua, certe, de la
koloro de l’ ĉielo...</p>
<p class="parolanto">Matildo</p>
<p>Nu, Mario?</p>
<p class="parolanto">Mario <span class="stage-direction">(ekstaze)</span></p>
<p>De la koloro de l’ ĉielo...</p>
<p class="parolanto">Eleonoro <span class="stage-direction">(ridante)</span></p>
<p>Kio, knabino...?</p><!-- p.75 -->
<p class="parolanto">Mario</p>
<p>La... la... mia alfabetumo, fraŭlino... De la koloro de l’ ĉielo,
kaj la literoj brilantaj kiel steloj... (Ploras kortuŝite.)</p>
<p class="parolanto">Matildo</p>
<p>Kompatinda knabino! Vere, estus kruelaĵo revenigi ŝin al la
mallumo.</p>
<p class="kurteno">(Kurteno.)</p><!-- p.76 -->
<div class="poemheader">
<h2 id="am04">Trioleto</h2>
</div>
<div class="verse"><div class="stanza">
<span class="i0">La unuan fojon mi vidis vin,<br></span>
<span class="i0">Ne la plej feliĉa mi sentis min.<br></span>
<span class="i0">Donjo, arde mi vin adoris tuj<br></span>
<span class="i0">La unuan fojon mi vidis vin;<br></span>
<span class="i0">Sed adoro tia, en via kor’<br></span>
<span class="i0">Veran amon al mi elvekis, flor’.<br></span>
<span class="i0">La unuan fojon mi vidis vin,<br></span>
<span class="i0">Ne la plej feliĉa mi sentis min.</span>
</div>
</div><!-- p.77 -->
<div class="proseheader">
<h2 id="am05">Alvoko</h2>
<p>El "Rakontoj pri Amo", de João Baena</p>
</div>
<p>Sunradio falis sur la sep glavojn, kiuj disŝiras la bruston de la
Sankta Virgulino Dolorata, kaj du gekolomboj flirtetis super la
kornicoj de l’ templo, inter la densaj nuboj de bonodor-fumo, kiuj
suprenleviĝis el la bonodor-fumiloj, maldikiĝante tra la altaroj
kaj ogivoj. Genufleksinta, tre ĉasta kaj malĝoja, tenante
blankegajn manojn kunmetitajn en sintenado de petego, kaj la beletajn
okulojn turnitajn al la ĉielo, tiu, kiun mi amas kaj pri kiu mi
sopiras, preĝis kun tiom da fervoro kaj piemeco, ke estus malfacile
scii, ĉu ŝi petegis kompaton pri siaj grandaj kulpoj, ĉu ŝi
preĝis ardege por la feliĉeco de sia amo.</p>
<p>—Sankta Virgulino Dolorata, protektu tiun, kiun mi amas, kaj pri kiu
mi vane sopiras.</p>
<hr class="short">
<p>Mi amis ŝin en tiu mallonga intertempo per ĉiuj fortoj de mia
animo, per tuta sincereco kaj ekmovo de unua kor-inklino.</p><!-- p.78 -->
<p>Kaj kiam la Diservo finiĝis, mi ekvidis, ke mia feliĉego ankaŭ
finiĝis, restante al mi nur la dolĉa-maldolĉa rememoro de tiuj
forflugantaj momentoj dum kiuj mi ekvidis la paradizon, ne povante
atingi ĝin.</p>
<p>—Sankta Virgulino Dolorata, protektu mian amon.</p>
<hr class="short">
<p>Tiu, kiun mi amas, kaj pri kiu mi sopiras, de longe forlasis min; sed
kiam ŝi forlasis min, ŝiaj belegaj okuloj renkontis la miajn, kaj
neniam plu mi povas forgesi ilin, neniam plu.</p>
<p>Ili estis, tiuj okuloj, tiel klaraj tiel puraj, tiel kvietaj, ke oni
dirus ilin faritaj el porcelano, kiel tiuj de la pupoj riĉaj.
Okuloj, tiaj, kiaj, ne havante la reveman esprimon de la suferantoj,
penetras en la profundon de l’ koroj por ĵeti en ilin la ĝermon de
la pasio, kiu malsaĝigas kaj mortigas. Okuloj tiaj, kiaj delogas nin
kaj suprenlevas nin al la ĉielo; kiuj forpuŝas nin kaj instigas nin
al krimo.</p>
<p>—Sankta Virgulino Dolorata, protektu la marverdajn okulojn de la
virino, kiun mi adoras kaj amas.</p>
<hr class="short">
<p>Ŝi forlasis min, sed ĉu brilas en la Supro la konsoliga lumo de la
stelaroj, ĉu tereniĝas ĝermigante la teron, la brulantaj radioj
de l’ suno, mi vidas<!-- p.79 --> ilin ĉiam fiksataj sur min, persistaj kaj
kruelaj, revivigantaj al mi la doloron perdi ilin, kaj la sopiron,
kiu kortuŝas min kaj doloras min, kiel malfeliĉulon. Sed mi
deziregas vidi ilin, efektive, denove, surverŝantajn sur mian animon
turmentitan la brilegon, kiu iluminas ilin kaj poste ... poste morti.</p>
<p>Kaj kiam, ĉe la lasta momento, la animo forkuros el la tera
elvolvaĵo, ili venu kompatemaj kaj malavaraj, doni al mi la lastan
oleumon de sia kiso farita el lumo.</p>
<p>—Sankta Virgulino Dolorata, protektu mian amon. Donacu al mi la
favoron havi en la lasta momento, kiel du vakskandelegojn, tiujn
adoratajn okulojn, kiuj forkuris de mi kaj sin impresas ĉiam sur
mian retinon, persistaj kaj kruelaj, ĉu brilas en la Supro la
konsoliga lumo de la stelaroj, ĉu tereniĝas, ĝermigante la teron,
la varmegaj radioj de l’ suno.</p>
<p>—Sankta Virgulino Dolorata, estu malsevera, estu kompatema.</p><!-- p.80 -->
<div class="poemheader">
<h2 id="am06">Sola</h2>
<p>(Al Donjo)</p>
</div>
<div class="verse"><div class="stanza">
<span class="i0">Sur placo bruega amaso da homoj<br></span>
<span class="i0">Ĝojas kaj ridas<br></span>
<span class="i0">Kontente.<br></span>
<span class="i0">En kaĝo firmita la birdoj pepetas,<br></span>
<span class="i0">Turnas, returnas<br></span>
<span class="i0">Petole.</span>
</div><div class="stanza">
<span class="i0">Odoraj kaj belaj ekfloras la arboj:<br></span>
<span class="i0">Rampas la vermoj<br></span>
<span class="i0">Agemaj.<br></span>
<span class="i0">De fortepiano agorda per tremo<br></span>
<span class="i0">Vibras aero<br></span>
<span class="i0">La pura.</span>
</div><div class="stanza">
<span class="i0">De ĉio, de ĉie, de l’ tero ĉielen<br></span>
<span class="i0">Bruas la vivo<br></span>
<span class="i0">Ridanta.<br></span>
<span class="i0">Silenta, malĝoja, en mez’ de feliĉo<br></span>
<span class="i0">Mortas sopire<br></span>
<span class="i0">Mi, sola!</span>
</div>
</div><!-- p.81 -->
<div class="proseheader">
<h2 id="am07">Kiel knabo povas sin mem rekomendi</h2>
<p>El <span lang="en">"The royal star readers"</span></p>
<p>(Al la brazilaj knaboj)</p>
</div>
<p>1. Negocisto anoncis, ke li bezonas iun, kiu lin helpu en lia
oficejo, kaj proksimume kvindek knaboj sin prezentis petante la
oficon. Tuj li elektis unu el ili, kaj forpermesis la aliajn.</p>
<p>2. "Mi dezirus scii", diris unu el liaj amikoj, "kiaj estas viaj
motivoj por akcepti tiun knabon. Li ne montris al vi simplan leteron
de rekomendo."</p>
<p>3. "Vi tute eraras", diris la negocisto. "Li viŝis siajn piedojn,
kiam li eniris, kaj enirinte, li fermis la pordon; tio montras, ke li
estas orda kaj pura."</p>
<p>4. "Li tuj cedis sian seĝon al la maljunulo, kiu eniris kun unu el
la knaboj: tiamaniere pruvante, ke li estas tiel bona kiel pripensa."</p>
<p>5. "Li demetis sian ĉapelon, kiam li eniris, kaj li respondis miajn
demandojn rapide kaj konvene; tio pruvas, ke li estas ĝentila."</p><!-- p.82 -->
<p>6. "Li prenis per la mano la libron, kiun mi surlasis sur la planko,
antaŭ la alveno de l’ knaboj, kaj li ĝin metis sur la tablon, dum
ĉiuj aliaj paŝis super ĝi aŭ puŝis ĝin aparte; tio ĉi montras,
ke li estas zorgema."</p>
<p>7. "Li atendis pacience sian vicon anstataŭ repuŝi unu el la aliaj;
tiel mi sciis, sen pli da demandoj, ke li estas modesta."</p>
<p>8. "Kiam mi parolis kun li, mi rimarkis, ke liaj vestoj estas bone
brositaj, liaj haroj en agrabla maniero, kaj liaj dentoj blankaj kaj
puraj."</p>
<p>9. "Kiam li skribis sian nomon, mi vidis, ke liaj ungoj estas agrable
zorgitaj kaj neprovizitaj per pintoj kiel tiuj de kelkaj el la aliaj
knaboj."</p>
<p>10. "Ĉu vi ne nomas tiujn faktojn la plej bona speco de leteroj?
Mi juĝas, ke jes; kaj kion mi povas diri pri knabo, uzante miajn
proprajn okulojn dum dek minutoj, tio estas pli valora ol ĉiuj belaj
leteroj, kiujn li povas alporti al mi."</p><!-- p.83 -->
<div class="poemheader">
<h2 id="am08">Rozoj, rozoj...</h2>
</div>
<div class="verse"><div class="stanza">
<span class="i0">Iam matene mi vidis<br></span>
<span class="i0">Belan rozujon florantan;<br></span>
<span class="i0">Gaja, soleca rozeto<br></span>
<span class="i0">De ĝi alloge pendetis.</span>
</div><div class="stanza">
<span class="i0">Blanka, pli blanka ol neĝo,<br></span>
<span class="i0">Pura, pli pura ol brilo;<br></span>
<span class="i0">Ĝin tre deziris elŝiri<br></span>
<span class="i0">Mi el ĝardena branĉeto.</span>
</div><div class="stanza">
<span class="i0">Sed ĝardenisto kruela<br></span>
<span class="i0">En ĝin solvaĵon injektis,<br></span>
<span class="i0">Dolĉan, misteran. De tiam,<br></span>
<span class="i0">Ruĝa, la rozo fariĝis.</span>
</div><div class="stanza">
<span class="i0">Kiel alloge sin turnis<br></span>
<span class="i0">Al mi belega la floro!<br></span>
<span class="i0">Arde mi volis ĝin tuŝi,<br></span>
<span class="i0">Krude per dornoj min vundis.</span>
</div><div class="stanza">
<span class="i0">Pasis la tempo. Alvenis<br></span>
<span class="i0">Nova aŭroro printempa.<br></span>
<span class="i0">Ree ekfloris rozujoj:<br></span>
<span class="i0">Ne plu refloris la mia.</span><!-- p.84 -->
</div><div class="stanza">
<span class="i0">Tamen ne mortis la rozo.<br></span>
<span class="i0">Ŝanĝis nur ĝia koloro:<br></span>
<span class="i0">Flavaj sulkiĝis, ekfalis<br></span>
<span class="i0">Ĝiaj petaloj velkintaj.</span>
</div><div class="stanza">
<span class="i0">Tiam la branĉo sin ĵetis<br></span>
<span class="i0">Sur min karese; kaj rozo<br></span>
<span class="i0">Dolĉe, dolĉege, tuj kuŝis<br></span>
<span class="i0">Sur ŝultro mia por kiso.</span>
</div><div class="stanza">
<span class="i0">For! Tuj, rozujo kruela!<br></span>
<span class="i0">Blankan, mi amis respekti;<br></span>
<span class="i0">Ruĝan, deziris ardege;<br></span>
<span class="i0">Flavan... Rozujo malbela!</span>
</div><div class="stanza">
<span class="i0">Kial ne lasis vi, ke mi<br></span>
<span class="i0">Ĝoje enspiru la virgan,<br></span>
<span class="i0">Ĉarman odoron de l’ blanka?<br></span>
<span class="i0">Aŭ mi eksentu volupte<br></span>
<span class="i0">Kun pasiego kaj fajro<br></span>
<span class="i0">Brilan veluron de l’ ruĝa?</span>
</div><div class="stanza">
<span class="i0">Rozoj tre blankaj, tre puraj.<br></span>
<span class="i0">Rozoj, tre ruĝaj, tre ardaj,<br></span>
<span class="i0">Venu karese, multope!<br></span>
<span class="i0">Sed vi, rozaĉoj malbelaj<br></span>
<span class="i0">Jam sen odoro, velkintaj.<br></span>
<span class="i0">Ho! Kunfandiĝu en polvo,<br></span>
<span class="i0">Naŭza paŝtaĵo de l’ vermoj.</span>
</div>
</div><!-- p.85 -->
<div class="poemheader">
<h2 id="am09">La horloĝo</h2>
</div>
<div class="verse"><div class="stanza">
<span class="i0">—Kioma horo? Ŝajne malrapidas<br></span>
<span class="i4">Horloĝo mia.<br></span>
<span class="i0">Ĝusta kun la via, tre ĝusta,<br></span>
<span class="i4">Deziras ĝin mi.</span>
</div><div class="stanza">
<span class="i0">—Ne estu infano! Ne helpas,<br></span>
<span class="i4">Ke horloĝoj kune iradu.<br></span>
<span class="i0">Pli malpli rapide, aŭ ĝuste,<br></span>
<span class="i4">Ne revenas tempo estinta.</span>
</div><div class="stanza">
<span class="i0">Preferinde ni ĝustigu la animojn.<br></span>
<span class="i0">Alproksimigu vian bruston al mia,<br></span>
<span class="i0">Metu la lipojn sur la miajn, ho, Donjo,<br></span>
<span class="i0">Korojn amantajn tre intimaj ni sentu.</span>
</div>
</div><!-- p.86 -->
<div class="poemheader">
<h2 id="am10">Lulkanto</h2>
<p>(Al Donjo)</p>
</div>
<div class="verse"><div class="stanza">
<span class="i0">Dormu, mia infano!<br></span>
<span class="i0">Havas koro amanta<br></span>
<span class="i0">Pli da vido akrega,<br></span>
<span class="i0">Ol la aglo fluganta.</span>
</div><div class="stanza">
<span class="i0">Ĉio dormas sur tero;<br></span>
<span class="i0">Rozoj, vermoj, brutaro!<br></span>
<span class="i0">Dormas sablo arĝenta<br></span>
<span class="i0">Sub la kisoj de l’ maro!</span>
</div><div class="stanza">
<span class="i0">Dormu, mia infano!<br></span>
<span class="i0">Sur la volbo ĉiela<br></span>
<span class="i0">Brilas puraj la steloj,<br></span>
<span class="i0">Kaj mi gardas fidela.</span>
</div><div class="stanza">
<span class="i0">En la nesto birdetoj<br></span>
<span class="i0">Krias, tremas timemaj;<br></span>
<span class="i0">Sed kviete redormas<br></span>
<span class="i0">Sub flugiloj amemaj.</span>
</div><div class="stanza">
<span class="i0">Dormu, mia infano!<br></span>
<span class="i0">Dormu! Ne timu doloron<br></span>
<span class="i0">Gardas mi vin pli zorge<br></span>
<span class="i0">Ol avarulo trezoron.</span>
</div>
</div><!-- p.87 -->
<div class="proseheader">
<h2 id="am11">Se mi estus riĉa...</h2>
<p>(Rakonto laŭmemore verkita)</p>
</div>
<p>Antaŭ multaj jaroj vivis en malgranda urbo ŝuisto tre malriĉa, kiu
ne povis kompreni, kial ĉiuj homoj ne havas egalan sumon da mono.
Ĉiutage, de la mateno ĝis la nokto, li diradis:</p>
<p>—Mi laboradas senĉese, mi estas ŝparema, mi ne monludas, tamen
neniam mi havas monon, miaj poŝoj estas ĉiam kiel korbo truita. Ha!
Se mi estus riĉa!...</p>
<p>Kaj li vidadis preterpasi la lukse vestitajn personojn. Li aŭdadis
frazojn orajn: miaj juveloj, miaj kapitaloj, mia servistaro ktp. Li
ĉagreniĝis, tial, ke li ne povis paroli sammaniere, kaj tre
malfeliĉe li vivis.</p>
<p>Ian tagon, sidante sur lia ligna benketo, senarte farita, li ekkriis:</p>
<p>—Se la diablo mem volus doni al mi monon!...</p>
<p>Tuj eklumis fulmo, kaj aperis sinjoro ruĝe vestita, kiu diris al li:</p>
<p>—Bonan tagon, mia bona. Pri kio vi pensas tiel serioze! Kio estas al
vi?</p>
<p>—Pro kio tio interesas vin? Se almenaŭ vi donus al mi monon, multe,
multege da mono...</p><!-- p.88 -->
<p>—Kial ne? Se vi preferas monon, ĝin vi havos. Mi donos ĝin al vi
ĉiutage.</p>
<p>—Vi ŝercas.</p>
<p>—Tute ne. Sed estas tri nepraj kondiĉoj: unue, vi diros al neniu
eĉ unu vorton pri nia afero; due, vi elspezos la tutan monon antaŭ
ol la suno subiros...</p>
<p>—Ĉu vi parolas senŝerce?</p>
<p>—Atendu momenton. Trie, se vi ne plenumos tiun ĉi interkonsenton,
via animo apartenos al mi.</p>
<p>—Konsentite, diris la ŝuisto, post momenta pripensado.</p>
<p>—Bone. Jen estas papero kaj plumo Subskribu la kontrakton per via
sango. Perfekte. Nun, eniru en vian domon, kaj ne forgesu unu vorton
el ĉio, kion mi diris.</p>
<p>Nova ekfulmo, kaj la ruĝe vestita sinjoro malaperis subite.</p>
<p>—Sendube mi revis. Tio ne estas ebla. Mono, multe, multege da mono
por mi? Ne, neeble!</p>
<p>Sed sur lia dika fingro briletis, kiel malgrandeta rubeno, guto de
sango. Tiam li leviĝis ŝanceliĝante, kaj malrapide direktis sin al
sia budo.</p>
<p>Sur la senarta ligna tablo kuŝis saketo velura. Li palpis, kaj
sentis ion malmolan, rondan.<!-- p.89 --> Tremante de teruro kaj pro espero, li
malfermis la saketon. Brilantaj moneroj el oro frapis liajn okulojn
mirigitajn. Kun la palpebroj senmovaj, larĝe malfermitaj, per
tremantaj manoj, li elŝutis la enhavon de la saketo, kaj la moneroj
diskuris disĵetante flavajn fajrerojn.</p>
<p>Oro! Oro! Oro! Ĝi estas mia! Riĉa! Mi estas riĉa, riĉega! Bone!
Ni kvietiĝu! Kion mi faros el tiu mono? Unue, mi bezonas vesti min
pli bone, loĝi en domo konvena, lui... lui, ne: aĉeti kaleŝon.
Due, manĝi bombonojn. Mi ne scias, ĉu ili estas bongustaj, aŭ ne.
Vere, neniam mi sukcesis manĝi bombonojn. Mi tuj iros... Ne, mi
devas tien sendi mian serviston. Sed, kie li estas? Ha! Tiu
malriĉulino, kiu loĝas proksime de mi, havas knabeton dekjaran.
Mi dungos lin, kaj mi pagos po 1 Sm. ĉiusemajne. Ja, tio estas
malŝparemo.</p>
<p>Kaj li komencis plenumi sian kontrakton. Li aĉetis ĉion, kion li
renkontis. Je la kvara horo posttagmeze restis ankoraŭ unu spesmilo.</p>
<p>—Almozon! Mi malsatas.</p>
<p>—Morgaŭ. Mi havas nur unu spesmilon, kaj mi bezonas fumi cigaron.</p>
<p>La sekvantan matenon, kiam li ellitiĝis, jam sur la tablo de lia
princa palaco kuŝis la infera donaco. Li matenmanĝis, kaj jungigis
la ĉevalojn<!-- p.90 --> al sia kaleŝo, kaj rekomencis elspezi la monon. En la
fino de la tago estis ankoraŭ multe da ĝi en lia monujo. Al lia
cerbo ne venis la plej simpla ideo pri la nepra elspezo de la mono.
Tiam li ekpromenis kun la monujo enhavanta la restantan monon. Meze
de granda publika ĝardeno, kiel hazarde, li faligis la monujon, kaj
revenis hejmen tre ĝoje. Tuj kiam li eniris, iu vokis lin.</p>
<p>—Sinjoro markizo, diris al li junulo, mi trovis tiun ĉi monujon,
kiu apartenas al vi.</p>
<p>—Ja, vi estas honesta homo. Mi estas kontenta je vi. Konservu ĝin
kiel memoraĵon de via bona ago.</p>
<p>—Pardonu min, sinjoro, ne pro via mono mi alportis la monujon. Mi ne
akceptas.</p>
<hr class="short">
<p>Ian tagon la policestro arestigis lin por klarigoj: oni murmuretadis,
ke li faras neleĝajn monerojn. Li prezentis specimenojn. La
spertuloj rekonis ilin leĝaj. Tamen li perdis multe da tempo antaŭ
ol la afero estis decidita. Tuj post la liberigo li trinkis iom da
brando por klarigi la ideojn. Li ne sukcesis. Tiam li drinkis. Li
ebriiĝis, kaj dormis ĝis la sekvanta tago.</p><!-- p.91 -->
<p>Kiam li vekiĝis, bela kaj ridetanta sinjoro, frake vestita, salutis
lin, kaj tre afable diris:</p>
<p>—Mi havas ion por diri al vi, sinjoro.</p>
<p>Scivolonte li esploris la luksan ĉambregon, kaj terurigite li vidis,
ke ĉie estis oro, oro, multe da oro; sur la tablo, sur la lito, sur
la pargeto, sur la speguloj, ktp.</p>
<p>—Tra kie vi eniris? Kion vi deziras? Ĉu monon? Al ĉiuj diabloj la
mono!</p>
<p>—Ne pri mono, sinjoro, sed pri alia afero. Ĉu vi bonvolos doni al
mi aŭdiencon?</p>
<p>Post malĝentila oscedo, li diris:</p>
<p>—Bone! Sidiĝu senĝene. Mi aŭdas vin.</p>
<p>La sinjoro frake vestita ne akceptis la inviton. Li nur frapis sur la
plankon, kaj tuj sulfura fumo ekaperis, kaj la ruĝe vestita
donacinto de la mono sin prezentis al la kompatinda ŝuisto.</p>
<p>—Kio fariĝis la oro, kiun mi donis al vi?</p>
<p>—Ho ve! Mi drinkis, kaj mi dormis multe pli ol mi esperis. Mi ne
povis ankoraŭ elspezi la tutan monon, kiun mi ricevis hodiaŭ.</p>
<p>—Ne, sinjoro, vi eraras. Jam de tri tagoj vi ne elspezas la tutan
monon, laŭ nia kontrakto.</p>
<p>—Aŭskultu min, bona amiko. Mi aĉetis la plej multekostajn
objektojn, mi estas tre riĉega. Por diri al vi la veron, mi ne
scias, kion plu aĉeti. Mi ne volas vian oron: al mi ĝi ne donas<!-- p.92 --> la
feliĉon, kiun mi esperis. Forportu ĝin, kaj lasu min trankvila.</p>
<p>—Ne, tute ne. Vi ne aplikadis la oron, kiun mi donis al vi, en
konvena maniero. Vi forgesis, eĉ vi evitis, elspezon nefineblan, por
kiu ne estas sufiĉe da mono en la tuta mondo. Vi forgesis, vi evitis
la malriĉulojn. Neniam vi donis almozon. Neniam vi konstruis. Neniam
vi edukis. Neniam vi laboris. Oro estas mia plej bona perilo. Se mi
lasus vin kaj ne kunportus ĝin, mi perdus du gravajn posedaĵojn:
mian karan armilon kaj vin, malbonulon.</p>
<p>Fulmo timiga sekvis tiujn vortojn. La palacego fariĝis denove budo,
kaj en ĝia sola ĉambreto, sur la planko el tero, restis nur la
korpo senanima de la ŝuisto karbiĝinta.</p><!-- p.93 -->
<div class="poemheader">
<h2 id="am12">Marmeze</h2>
<p>(Al Donjo)</p>
</div>
<div class="verse"><div class="stanza">
<span class="i0">Ĉielo kaj maro! De tero nek ombro!<br></span>
<span class="i0">Ondegoj petolaj sinsekve la ŝipon<br></span>
<span class="i0">Ameme postvenas, proksimen alvenas,<br></span>
<span class="i0">Envolvas karese, momente haltiĝas,<br></span>
<span class="i0">Kaj tuj malaperas en sonĝo rapida.<br></span>
<span class="i2">Sur ĉiu ondeto<br></span>
<span class="i2">Vizaĝon la vian<br></span>
<span class="i2">Mi vidas kontente<br></span>
<span class="i2">Samtempe malĝoje.</span>
</div><div class="stanza">
<span class="i0">Ĉielo la blua sin volbas sur maro,<br></span>
<span class="i0">Laŭŝajne grandega ombrelo,<br></span>
<span class="i0">Kaj suno brilanta trapasas, venkeca,<br></span>
<span class="i0">Heligas la maron, vivigas la mondon.<br></span>
<span class="i0">Kaj ĉio, la ondoj, ĉielo, la suno,<br></span>
<span class="i0">Prezentas verege imagon karegan,<br></span>
<span class="i2">La vian.<br></span>
<span class="i0">Sopiro! Malĝoja vorteto, kaj tamen<br></span>
<span class="i2">Amema!</span>
</div>
</div><!-- p.94 -->
<div class="poemheader">
<h2 id="am13">Vero vera</h2>
<p>(Al Donjo)</p>
</div>
<div class="verse"><div class="stanza">
<span class="i0">—Vin mi amas, kiel najtingalo<br></span>
<span class="i4">Amas la tagiĝon!<br></span>
<span class="i0">—Kaj mi ankaŭ... amas diademojn,<br></span>
<span class="i4">Riĉajn kaj brilantajn.</span>
</div><div class="stanza">
<span class="i0">Pro ci, mia stelo, mi suferos<br></span>
<span class="i4">Dornojn, martirigojn!<br></span>
<span class="i0">—Kaj mi ankaŭ... pikojn de orpingloj<br></span>
<span class="i4">Suferados ĝoje.</span>
</div><div class="stanza">
<span class="i0">—Kiel granda ŝildo, mia koro<br></span>
<span class="i4">Ŝirmos vin, feliĉa!<br></span>
<span class="i0">—Kaj mi ankaŭ... ŝirmos ĉion mian<br></span>
<span class="i4">Kontraŭ ŝteloj, raboj.</span>
</div><div class="stanza">
<span class="i0">—Ciaj kisoj, cia bela buŝo,<br></span>
<span class="i4">Ĉiam min vivigos!<br></span>
<span class="i0">—Kaj min ankaŭ oro kaj moneroj<br></span>
<span class="i4">Certe tre ĝojigos.</span><!-- p.95 -->
</div><div class="stanza">
<span class="i0">—Ve! Se cia amo al mi ĉesos,<br></span>
<span class="i4">Certe tuj mi mortos!<br></span>
<span class="i0">—Kaj mi ankaŭ... ja mi baldaŭ dronos,<br></span>
<span class="i4">Ne havante monon.</span>
</div><div class="stanza">
<span class="i0">—Koro bronza! Dum mi ĝoje vivas,<br></span>
<span class="i4">Nur pri vi pensante,<br></span>
<span class="i0">Revas pri la mono malŝatinda<br></span>
<span class="i4">Vi, suferigema.</span>
</div><div class="stanza">
<span class="i0">—Ne koleru! Mi sincere<br></span>
<span class="i4">Amas vin pasie;<br></span>
<span class="i0">Sed... ne, ne postulu de virino<br></span>
<span class="i4">Pli ol ŝi don-povas.</span>
</div>
</div><!-- p.96 -->
<div class="poemheader">
<h2 id="am14">Neĝa statuo</h2>
<p>(Al Donjo)</p>
</div>
<div class="verse"><div class="stanza">
<span class="i0">Revante mi konstruis statuon<br></span>
<span class="i0">Sen similo en la tuta mondo,<br></span>
<span class="i2">Blanka kiel ciruso,<br></span>
<span class="i2">Brila kiel stelo.</span>
</div><div class="stanza">
<span class="i0">Mi al ĝi belaĵojn ĉiujn donis.<br></span>
<span class="i0">Tiel bela estis ĝi, ke ravis<br></span>
<span class="i2">Vere min, la kreinton,<br></span>
<span class="i2">Ĝiaj formoj belaj.</span>
</div><div class="stanza">
<span class="i0">Pasie mi ĵetis min rapide<br></span>
<span class="i0">Por ĝin preni arde kaj soife,<br></span>
<span class="i2">Por tuj ĝin ekanimi<br></span>
<span class="i2">Per avidaj lipoj.</span>
</div><div class="stanza">
<span class="i0">Ho ve! La marmoro estis sonĝo;<br></span>
<span class="i0">Nur revaĵo la malglata formo,<br></span>
<span class="i2">El neĝaĵo farita<br></span>
<span class="i2">De ludemaj buboj.</span>
</div>
</div><!-- p.97 -->
<div class="proseheader">
<h2 id="am15">Inter nuboj</h2>
</div>
<p>Kia memorinda tago, tiu de la ekskurso al Pão de Assucar (Sukerpano),
la genuo de la Ŝtona Giganto, dum la neforgesebla 5a Brazila
Kongreso de Esperanto! Ĉiuj, kiuj ĝin ĉeestis, sentas ankoraŭ
hodiaŭ,—jam pasis tri monatoj!—la plezuron tiam ĝuitan, aldonitan
de la plezuro rememori agrablan temon. Meze de la vivo ĉiutaga,
proza, batalanta estis sendube vera ripozo spirita tia ekskurso, kie
regis la konfido, la amikeco, la senpriokupeco, ĉiu sin vidante
inter preskaŭ nekonatuloj, sed sin prezentante, sin konatigante per
la verda stelo, forgesante malamon, malĝojon, kontraŭaĵojn. Ĉiuj
sentis, ke ja ekzistas tio, kion oni nomas <em class="gesp">Esperantujo</em>, por
esprimi lokon por paco kaj amo frata.</p>
<p>Tiel profundan impreson mi ricevis, ke ankoraŭ hodiaŭ spirite mi
revidas klarege la scenojn kaj la scenejon de unu el niaj plej belaj
numeroj de la programoj de niaj modestaj kongresoj. Kaj sub tia
plezuriga impreso plaĉas al mi rememorigi tian ekskurson, rakontante
al miaj legantoj (eble la multenombro estas vanta trograndigo)<!-- p.98 -->
kelkajn faktojn ne publikigitajn. Kiam la kongresanaro alvenis al la
stacidomo de Praia Vermelha (Ruĝa Marbordo), la vetero estis belega:
la ĉielo blua, sennuba, la aero freŝa, la tuta naturo ridetis
ĝoje: certe pro la kunhelpo de la graciaj samideaninoj. Ni restis
en ĝoja atendo dum preskaŭ unu horo ĝis la ek-supreniro. Kiam
ekveturis la unua grupo, mi rimarkis, ke unu el niaj plej belaj
samideaninoj trovas ĉiam motivon por daŭre esti en sama loko. Mi
observis la fakton, sed mi ne povis ĝin al mi klarigi. Post iom da
tempo mi ne povis min deteni, kaj mi demandis:</p>
<p>—Fraŭlino, kial vi ne supreniras?</p>
<p>—Mi tre timas, mi ne iros ĝis la supro. Mi restos tie ĉi. Mi
timas. Kion? Mi mem ne scias, sed mi timas.</p>
<p>S-ro Fridolino Cardoso, la afabla administranto de la aera fervojo,
kiu staris proksime, sin intermetis:</p>
<p>—Ĉu vi timas ian danĝeron pro la konstruado de la fervojo? Mi
certigas al vi, ke tute ne estas ia danĝero. Ne timu! Aŭskultu min
pacience!</p>
<p>Kaj la ĉarma fraŭlino aŭskultis pacience. Sed mi rimarkis ankaŭ,
ke por pli bone tion fari, ŝi turnis sin al la punkto fina de la
tramvojo, tiamaniere,<!-- p.99 --> ke ŝi povu vidi la venantajn personojn.
Sendube simpla koincido.</p>
<p>—Mi tuj montros al vi la pravon de miaj vortoj, daŭrigis S-ro
Fridolino. Vere, inter la deira stacidomo kaj la monteto <em class="gesp">Urca</em>
estas longo je 600 metroj, kaj inter <em class="gesp">Urca</em> kaj <em class="gesp">Pão de Assucar</em>, 800
metroj. Sed... vidu mem! La reloj estas faritaj el du metalfadenoj
paralelaj, fiksitaj ĉe la supra parto, kaj libera ĉe la malsupra.</p>
<p>—Do, la veturilo falos!...</p>
<p>—Tute ne! Pacienciĝu! Pezaĵoj el metalo, je 30 tonoj metraj por la
unua segmento, kaj je 33 por la dua, faras la streĉon neŝanĝebla.
Ĉiu veturilo estas sufiĉe ampleksa por 20 vojaĝantoj, sed por ilia
komforto vojaĝas nur 16. La veturilo pendas de reloj je 44
milimetroj de diametro, faritaj el ŝtalfadenoj, kaj posedas
rezisto-kapablon de 150 tunoj kontraŭ rompiĝo. La veturiloj estas
tiritaj de ŝtala ŝnurego kies rezisto-kapablo estas 26 000
kilogramoj. Sed maksimume oni bezonas nur 3000. Do, la nedanĝereco
estas klarega. La tuta vojaĝo daŭras 8 minutojn kaj duonon...</p>
<p>—Do, tute ne estas danĝera la vojo? interrompis la floro mirinda.</p>
<p>—Tute ne! Fidu tutanime!</p>
<p>—Bone! Ni iru!</p><!-- p.100 -->
<p>Sed kiam la fraŭlino diris tiajn vortojn, ŝi sin jam estis turninta
al persono, ĵus alveninta, kiu tiel longe atendigis la gracian
samideaninon.</p>
<p>Tiam mi komprenis kiel la klarigo de S-ro Fridolino tiel bone efikis.</p>
<p>Mi decidis akompani la printempan paron, kaj ĝui la vojaĝon,
ĉirkaŭita de atmosfero juna kaj ama. Sed kiam mi volis eniri en la
vagoneton, S-ro Fridolino tre ĝentile malhelpis min, dirante:</p>
<p>—Jam enestas 16 personoj...</p>
<p>—Bone! rezignacie mi murmuretis. Ni lasu la 16 personojn, kaj ni
atendu nian vicon. Dume ni interparolu pri la 16 reguloj de la
fundamenta gramatiko, kaj ni ludu la rolon de la kvar personoj
ankoraŭ akcepteblaj.</p>
<p>Kaj mi ekmontris la gramatikon al S-ro Fridolino, kiu de tempo al
tempo diradis al mi: "Pardonu!" por doni ordonojn por la bona
funkciado de la vojaĝoj. Tiamaniere, li povis lerni nur unu vorton
en Esperanto, kaj nur unu formon gramatikan: "Pardonu!"</p>
<p>Fine mi lokigis min en la veturilo. Ni estis 20 personoj; sed la
administranto klarigis al mi, ke infanoj ne estas personoj, kaj pro
tio la kvar infaninoj kvinjaraj ne estas kalkuleblaj.</p>
<p>Kia belega panoramo! Kviete rulante sur la reloj, la pendanta
veturilo transportis nin al la<!-- p.101 --> supro de <em class="gesp">Urca</em>. Super la
ekstremo suda de la urbo, ni estis kvazaŭ en aeroplano. Dekstre,
maldekstre, la panoramo estas impresiga. Ĉie maro, ĉie tero!
Insuloj, marbordoj, lumturoj, fortikaĵoj; la silueto malproksima de
la montaroj, kiuj plibeligas la belegan golfon <em class="gesp">Guanabara</em>.</p>
<p>De <em class="gesp">Urca</em> ĝis <em class="gesp">Pão de Assucar</em> la veturilo rulas super la
abismo. La panoramo fariĝas pli kaj pli impresiga.</p>
<p>Kiam mi alvenis al la belvidejo, vasta kaj poezia, mi aŭdis s-inon F.;</p>
<p>—Helpu nin! Helpu nin!</p>
<p>—Kio okazas? mi demandis terurigita.</p>
<p>—Ni estas arestitaj!</p>
<p>Mi staris maltrankviligita. Mi vidis nek katenojn, nek policanojn,
nek modistinojn, nek florojn. Nur la muzikistaro ludis valson.
Sendube la sinjorinoj estis fiksitaj sur la benko per la akordoj de
la orkestro. Sed por tio oni petas helpon de kundancanto. Tiel mi
invitis s-inon F. por danci.</p>
<p>—Ne, ne! Ni estas arestitaj de la vento.</p>
<p>Efektive, la vento blovadis forte, kaj ne permesis, ke la sinjorinoj
stariĝas. Ok sinjorinoj, junaj kaj maljunaj, restis sidantaj silente
sur benko, batalante kontraŭ sinjoro vento! Kia forto... tiu de la
vento! Batali kontraŭ virino! Kion fari? Jen staris la demando,
kiun, pro mia<!-- p.102 --> konatiĝo kun tia sinjoro, mi solvis. Mi proponis
danci, denove. Fraŭlinoj kaj sinjorinoj rifuzis unuvoĉe. Se nur
promenante, la vento... Mi pravigis ilin, kaj mi dancis tute sola. Mi
ne scias, ĉu pro tio aŭ pro alia kaŭzo, la vero estas, ke la vento
kvietiĝis iomete. Eĉ tiam la sinjorinoj ne kuraĝis forlasi sian
rifuĝejon. Kun kia bedaŭro! Neniam oni dancis antaŭe sur la supro
de Pão de Assucar! Ĉu la geesperantistoj ne faros tion, malgraŭ la
vento? Por tia speco de batalantoj ne estas bariloj.</p>
<p>La aliaj gekongresanoj ĵus alvenas, kaj mi demandas:</p>
<p>—Kiu dancas? Kiu ne dancas?</p>
<p>Kaj mi formis du grupojn. El la nedancanta grupo mi faris muron
vivantan, kaj mi uzis ĝin, kiel ventoŝirmilon. Jen solvita la
problemo!</p>
<p>Ĉiuj ekdancis. Ankaŭ mi dancis kun tre gracia fraŭlino, unu el la
plej distingindaj esperantistinoj, al kiu mi klarigis la diferencon
inter venteto, vento kaj ventego.—La fraŭlino ekenuis. Tiam, mi
komparis la ventegon de la naturo kun tiu de l’ koro, esperante, ke
la fraŭlino tuj komprenos min. Eraro! La fraŭlino tute ne konas la
ventegojn de l’ koro! Feliĉa knabino!</p>
<p>Kiam ni finis la duan valson, ĉe la horizonto aperis malgranda
nubo.</p><!-- p.103 -->
<p>—Baldaŭ ni estos ĉirkaŭitaj de nuboj, fraŭlino.</p>
<p>—Do, ni dancos inter nuboj?</p>
<p>—Jes. Sed mi opinias, ke ne estos tre agrable.</p>
<p>—Kial ne?</p>
<p>Mi klarigis al mia kunulino tion, kio estas nuboj, kaj tiufoje mia
klarigo estis interesiga. Ne dubu pri la klereco de nia samideanino.</p>
<p>Kaj ni restis inter nuboj, mi ne scias kiom da tempo. Mi lasas al via
sagaco, mia dubema leganto, diveni, de kia koloro estis la nuboj: ĉu
blankaj, ĉu nigraj, ĉu rozkoloraj.</p>
<p>Kiam mi malsupreniris, mi estis malĝoja. Mi estis pensanta pri la
revoj, nuboj kiujn ni starigas sur la ĉielo de nia vivo, kiujn la
suno de l’ amo koloras, kiujn la vento de la malespero forpelas.</p><!-- p.104 -->
<div class="poemheader">
<h2 id="am16">Confiteor</h2>
<p>(Luiz Guimarães Filho)</p>
</div>
<div class="verse"><div class="stanza">
<span class="i0">Al maro, al astroj, al ventoj,<br></span>
<span class="i0">Al la plej hontema el floroj,<br></span>
<span class="i0">Konfesis mi amon la mian<br></span>
<span class="i0">Kaj mian kaŝitan turmenton.</span>
</div><div class="stanza">
<span class="i0">La ne-diskretemaj homoj<br></span>
<span class="i0">Ĝin aŭdis de miaj du lipoj;<br></span>
<span class="i0">Mi diris al Di’, al anĝeloj,<br></span>
<span class="i0">Per mia la voĉo poeta.</span>
</div><div class="stanza">
<span class="i0">"Mi amas! Mi amas! Mi amas!"<br></span>
<span class="i0">Mi ĉie kaj laŭte ekkrias,<br></span>
<span class="i0">Al tuta la mondo mi diras.</span>
</div><div class="stanza">
<span class="i0">Sed mi apud ŝi ekmutiĝas,<br></span>
<span class="i0">Ruĝiĝas, timetas, paliĝas,<br></span>
<span class="i0">Mi volas, sed diri ne scias.</span>
</div>
</div><!-- p.105 -->
<div class="poemheader">
<h2 id="am17">Miraklo</h2>
</div>
<div class="verse"><div class="stanza">
<span class="i0">En nokto malluma, sub vento terura,<br></span>
<span class="i0">La veloj ŝiritaj, la mastoj rompitaj,<br></span>
<span class="i0">Sur maro perfida, de ondoj ludilo,<br></span>
<span class="i0">Sen lumo, sen kredo, sen fido,<br></span>
<span class="i0">Gracia galero, beleta ŝipego,<br></span>
<span class="i0">Venkinta, fiera, kun ŝarĝo riĉega,<br></span>
<span class="i0">Humila hodiaŭ, hieraŭ vantema,<br></span>
<span class="i0">Sen gvido, al morto alkuras freneze.</span>
</div><div class="stanza">
<span class="i0">Al kiu por helpo, por savo petegi?<br></span>
<span class="i0">Al kiu por amo? Al kiu sukcese<br></span>
<span class="i0">Sin turni? Ĉu sorto severa ne volas<br></span>
<span class="i0">Kompate, ke hejmen revenu ŝipanoj?<br></span>
<span class="i0">Okuloj ne vidas; oreloj nur aŭdas<br></span>
<span class="i0">La venton minacan, fortegan, mortigan.<br></span>
<span class="i0">Sopirojn profundajn la koroj elpremas,<br></span>
<span class="i0">Similaj al ŝtono de blanka tombejo.</span>
</div><div class="stanza">
<span class="i0">Ventego blekegas senbride, kolere;<br></span>
<span class="i0">Sur ponto kruela aperas timeme,<br></span>
<span class="i0">Kun sekaj okuloj, la lipoj tremantaj,<br></span>
<span class="i0">Virino palega, kun filo sur brako,<br></span>
<span class="i0">Senscie kuraĝa ĉe l’ vido de l’ maro:<br></span>
<span class="i0">"Rapide pereu la ŝipo, pereu<br></span>
<span class="i0">La mondo, mortiĝu la suno, la steloj;<br></span>
<span class="i0">Saviĝu infano senpeka la mia."</span><!-- p.106 -->
</div><div class="stanza">
<span class="i0">Pliiĝas la vento, la ondoj multiĝas.<br></span>
<span class="i0">Rifaro avida atendas kaptaĵon.<br></span>
<span class="i0">Proksime, ankoraŭ cent metroj, rompiĝos<br></span>
<span class="i0">La homoj, virino, infano, galero.<br></span>
<span class="i0">Jam alproksimiĝas momento fatala,<br></span>
<span class="i0">Jam tuŝas la ŝipo la rifojn manĝemajn,<br></span>
<span class="i0">Pliiĝas la vento, la ondoj grandiĝas,<br></span>
<span class="i0">Fantomo terura finigos turmenton.</span>
</div><div class="stanza">
<span class="i0">Tre alten, altegen, la ondoj leviĝas,<br></span>
<span class="i0">Portante ĉielen mizeran la ŝipon.<br></span>
<span class="i0">Kriego funebra superas ventegon,<br></span>
<span class="i0">Ventego kolera respondas terure.<br></span>
<span class="i0">"Patrino, vi diras, ke Dio ĉeestas<br></span>
<span class="i0">Sur kampo, sur astro, sur tero, sur maro.<br></span>
<span class="i0">Lin nun al mi montru, neniam Lin vidis..."<br></span>
<span class="i0">Ne finis la frazon infano senpeka.</span>
</div>
<hr>
<div class="stanza">
<span class="i0">Kun granda bruego, kun granda frakaso,<br></span>
<span class="i0">Mirinda ĵonglaĵo de granda lerteco,<br></span>
<span class="i0">Trans rifon saltegas fiera galero,<br></span>
<span class="i0">En golfo trankvila kviete ankriĝas.</span>
</div>
</div><!-- p.107 -->
<div class="poemheader">
<h2 id="am18">Ami estas mia penso</h2>
</div>
<div class="verse"><div class="stanza">
<span class="i0">Konstanta, senlaca, vigla,<br></span>
<span class="i0">Kiel la suno brila, eterna;<br></span>
<span class="i0">Hela, supera, mirinda,<br></span>
<span class="i0">Kiel radio de blua stelo;<br></span>
<span class="i0">Ami estas mia penso.</span>
</div><div class="stanza">
<span class="i0">Ĉie la morto vidiĝas,<br></span>
<span class="i0">Sur la tero kaj sub la ĉielo,<br></span>
<span class="i0">Forta, terura, timinda.<br></span>
<span class="i0">En la mezo de ĉi-teruraĵoj<br></span>
<span class="i0">Ami estas mia penso.</span>
</div><div class="stanza">
<span class="i0">Vivi estas ĝoje, brile,<br></span>
<span class="i0">Aŭ malĝoje, malhele, malriĉe;<br></span>
<span class="i0">Ĝu’ sin miksas kun doloro.<br></span>
<span class="i0">Ne grave! Malgraŭ ĉio, antaŭen!<br></span>
<span class="i0">Ami estas mia penso.</span><!-- p.108 -->
</div><div class="stanza">
<span class="i0">Pasas la jaroj. Printempo<br></span>
<span class="i0">Ridema de longe forlasis min;<br></span>
<span class="i0">Venas vintro glaciiga,<br></span>
<span class="i0">Sed ne soligas min la espero.<br></span>
<span class="i0">Ami estas mia penso.</span>
</div><div class="stanza">
<span class="i0">En la tombo, sub la plato,<br></span>
<span class="i0">La vermo; diros entuziasme,<br></span>
<span class="i0">Kun admiro tre sincera:<br></span>
<span class="i0">Ni ne tuŝu lin, amikoj miaj!<br></span>
<span class="i0">Ami estis lia penso!</span>
</div>
</div><!-- p.109 -->
<div class="proseheader">
<h2 id="am19">Lina el Moskvo</h2>
<p>(El Dro Nuno de Andrade)</p>
</div>
<p>"Kiun aĝon, kiun religion, kiun nomon?" demandis la juĝisto,
sulkigante per la mano haraĵa la denuncon, solan dokumenton
postulitan por permesi la kondamnon al mortpuno.</p>
<p>"Tridekjara, hebreino, Lina Petrowski", respondis la juĝotino per
voĉo unutona, preskaŭ ne movante la lipojn, en fordonita sintenado,
kun la rigardo fiksita sur la katenoj.</p>
<p>Ŝi estis virino ankoraŭ bela, sur kies vizaĝon paligitan la
malfeliĉo gravuregis fortike siajn signojn. Oni divenis pro la rando
ruĝa de la palpebroj, la postsignon de la sendormeco kaj pro la
kuntiriĝo de la buŝo senkolorigita, la historion de malnova doloro.</p>
<p>Ŝi mortigis dum unu sola nokto kvar soldatojn dormantajn; kaj kiam
ŝi estis arestata, oni surprizis ŝin kisanta kun frenezulina
fervoro la ponardon, uzitan por la buĉado.</p><!-- p.110 -->
<p>—Ĉu vi konfesas la krimon, pri kiu oni akuzas vin?</p>
<p>—Certe, mi konfesas. Mi mortigis ilin: kvar soldatojn. Ili dormis.
Mi iris malrapidege, piedon post piedo, sen la plej malgranda bruo,
retenante la spiron, kaj mi ponardis ilin, ne donante tempon, por ke
ili ĝemu, per tiu ponardo, kiu kuŝas tie sur la tablo. Dum ses
jaroj mia kara kunulo restis senokupa, sed kiam de ĝi mi petis
helpon,—ho!—ĝi vundis kvazaŭ tondro bonvena.</p>
<p>Kaj unusalte ŝi kurbiĝis sur la armilon, kisis ĝin, kaj revenis al
sia loko kaj al la sama fordonita sintenado.</p>
<p>La juĝisto fikse ŝin rigardis.</p>
<p>La lipoj de la malfeliĉulino tremadis, kvazaŭ la malvarmo de la
ŝtalo estis kaŭzinta en ŝi strangajn kuntiriĝojn voluptajn.</p>
<p>—Parolu, ordonis la juĝisto. Diru la kaŭzon, kiu vin instigis al
la krimo.</p>
<p>—Ĉu paroli? Ne estas necese. Sufiĉas, ke vi elpremu mian koron, en
kiu mi kunpremis, dum ses jaroj troe longaj, la nedireblan stimulon
de la venĝo. Eltirigu mian koron el la brusto, premegu ĝin, kaj vi
scios.</p>
<p>—La juĝisto ne volas frazojn. Parolu, mi ripetas.</p><!-- p.111 -->
<p>—Nu! mi parolos. Ĝi okazis en Moskvo, en la jaro 1899. La grandduko
Sergio komencis sian malnoblan regadon de turmentego, dissemante
larmojn kaj malpuraĵojn... Ĉu vi scias tion? Eble ne. La moralo de
la sklavoj ne ĉiam estas la moralo de la liberuloj. Via moŝto
juĝista estas unu el ili: vi servas la tiranecon, kio volas diri, ke
vi servas la inferon. Vi demetis la homan indecon profite je plenigo
de la stomako! Fine: mi kredas je la fatalaj dekreto; de l’ sorto...
Via moŝto juĝista estas difinita de la sorto, kaj eble mi vin
timegigas.</p>
<p>—Mi malpermesas diri tiajn flankaĵojn. Se vi ne respondas, mi vin
vipigos.</p>
<p>—Estis en Moskvo, en la jaro 1899. La grandduko, zorganto de la
orfejoj, sin okupis precipe pri la senhonorigo de la edukatinoj. Unu
el ili, suferantino de la malĉastulo imperia, rakontis al sia frato,
leŭtenanto de la gvardioj, sian nemezureblan malfeliĉon. La junulo
rapidegis al la palaco, ekcitis la granddukon al mortiga duelo; sed
la malkuraĝulo rifuzis batali, kaj sendis al Siberio la venĝanton
de la senhonoritino.</p>
<p>La rusaj princoj ne batalas: ili malgloriĝas.</p>
<p>En tiu sama epoko Sergio dekretis la elpelon de la hebreoj. Mia patro
forkuris; kaj mi restadis,<!-- p.112 --> kune kun mia patrino paralizita. Ni estis
enskribitaj en la malnobla registrolibro....</p>
<p>—En kia registrolibro?</p>
<p>—En tiu de la prostituinoj. Sed mi petas pardonon de vi. Mia patrino
estis sanktulino, kaj mi estis virgulino...</p>
<p>La juĝisto stariĝis subite, kvazaŭ li vidis aperi, kuraĝega,
antaŭ siaj okuloj, la fantomon de la malĝojego, kaj kun la haroj
starigitaj kaj la buŝo malfermegita balbutis:</p>
<p>—Mi ne komprenas. Mi ĵuras je Dio, ke mi ne komprenas.</p>
<hr class="short">
<p>—Ho! Via moŝto juĝista havas koron... Kia surprizo! Mi klarigos.
La dekreto ordonis, ke la hebreoj estu elpelitaj, sed ke la hebreinoj
estu tolerataj, kondiĉe ke ili sin enskribigos en la prostituina
registrolibro... Ĉu vi nun komprenas? Por ne forlasi mian
patrinon!... mi enskribiĝis.</p>
<p>Preskaŭ neniam mi eliris el mia hejmo: La virinoj estis kaptataj sur
la stratoj kaj alkondukataj al la plej proksima polica posteno... por
kuracista ekzameno. Iun tagon mi iris al la apoteko pro kuracilo por
mia patrino... Oni min arestis... Ho! Kia kruela afero!<!-- p.113 --> Oni
alkondukis min al la posteno, kaj mi estis brute ekzamenita. Mia
virgeco ŝajnis ribelo. Oni alkondukis min al la apudesto de la
grandduko!... Li mem, la ponardisto, ankaŭ min ekzamenis. Mi estis
sveninta. Kiam mi rekonsciis, mi aŭdis la voĉon kapro-similan de la
grandduko: "Oni alkonduku ŝin al la polica posteno, kaj oni ordonu
al ĉiuj soldatoj, ke ili plenumu la ordonojn de la dekreto."</p>
<p>La juĝisto alproksimiĝis al la malfeliĉulino, kaj sensente li
provis ŝiri la katenojn per siaj ungoj.</p>
<p>"Tremetante pro teruro, mi alvenis al la polica posteno. La ordono de
Sergio, akceptita per aplaŭdadoj, estis plenumota... Ree mi svenis.
Mi ne scias kiom da tempo daŭris mia turmento. Mi ne scias. Dio
volis, ke mi ne mortu. Por kio? Por min venĝi! Kaj mi venĝis!</p>
<p>Rekonsciante, mi havis la korpon traboritan per doloroj kaj
malpuraĵoj... Interne de mi malplenaĵo... mi estis sen animo.
Starantaj, kraĉospruĉitaj per la ebrieco de volupto kaj de
malĉasteco, kvar soldatoj...</p>
<p>—Mi estas nomata Ivan Koroff, mia bela...</p>
<p>—Mi estas Miĥaelo Turgueff, amatino mia...</p>
<p>—Stanislavo Kryé, mia koro...</p>
<p>—Petro Sturm, birdeto mia...</p><!-- p.114 -->
<p>Frenezigita, kun la kruroj ŝanceliĝantaj kaj lacigitaj, trempegita
je kolero kaj antipatiego, mi alflugis domen: mia patrino estis
mortinta."</p>
<p>"Ĉu vi volas forkuri, filino mia?" demandis la juĝisto, grincigante
la dentojn, kaj kun la pupiloj tre plilarĝigitaj, kiel tiuj de
mortanto.</p>
<p>"Ne!" ekkriis Lina Petrowski: "mi volas morti. Mi vestigis mian
patrinon per ŝiaj plej bonaj vestoj; mi faris ŝian enterigiron. Mi
ŝin akompanis al la tombejo, kaj post kiam la tombisto finis sian
laboron de eterna estingado, mi falis kun la brusto kaj la vizaĝo
sur la teron malkompaktan de la tombo, mi gluis la buŝon sur la tero
amika kaj mi paroladis persiste en la ĉerkon. Mi diris la ĵuron de
la venĝo..."</p>
<p>"Ĉu vi volas forkuri, martirino?" ree demandis la juĝisto,
algluante la lipojn febrajn sur la manojn glacie malvarmajn de la
mortigintino.</p>
<p>—Ne, mi volas morti, nur. Mi kolektis la lastajn monerojn, mi
aĉetis ponardon, kaj mi komencis mian dolorplenan vivon de ombro
vaganta, ĉe la ĉirkaŭaĵoj de la grandduka palaco. Neniu atentadis
pri mi. Mi makuladis la vizaĝon per koto, mi dormadis sub la ĉielo,
somere kiel vintre, timante malsaniĝi, timante morti, petante
almozon de la malriĉuloj, evitante la soldatojn, forkurante de la
lumo, por atendi Sergion.</p><!-- p.115 -->
<p>Kvin jarojn, pli ol kvin jarojn, tiele, kun vulkano en la brusto kaj
la ponardo apud la koro...</p>
<p>Unu tagon mi aŭdis ekbruegon, neniam antaŭe sentitan. Terurigite,
mi eliris el mia kaŝejo, antaŭvidante, ke mia venĝo min
forlasas... La bombo de Kalaieff punis la turmentanton de mia vivo...</p>
<p>Ĝi estis la venĝo de Kalaieff, kiu tiam efektiviĝis, sed ne la
mia, ho! ne... De sia malproksima tombo mia patrino kriegadis. De sia
nekonata ekzilejo mia patro sendadis manosignojn nekompreneblajn...
Sur la litaĉo de la polica arestejo mia virgeco sangomakulita
singultadis... Mi havis la vidon fantoman de la fino de l’ mondo. La
pecetoj de la korpo de Sergio kotmakulas la asfalton de la placo, kaj
mia imagkapablo konvulsie skuetita ekvidadis, ĉe nigra fendo de la
tero, la demonon subteriĝi kunportante en siaj brakoj kun karesoj
ekstremaj, la animon de la grandduko... Subite, kiel sonoriloj por
mortintoj, sonis en mia kranio kvar nomoj malbenitaj... Mi ne povus
diri tion, kio okazis... Mi memoras malprecize, ke mi faradis
demandojn... Oni arestis min. Mi pasigis ok monatojn suferante en
karcero malluma kaj mucida; sed mi ne malsaniĝis, malgraŭ<!-- p.116 --> la
remaĉado laciga de la fortegaj puŝoj al venĝo, transdonita, per la
volo de la sorto, de la ordonanto al liaj banditoj... Fine oni
senmuŝigis la arestejon, elpelante la mizerulojn.</p>
<p>La pafado de la kozakoj, tondranta en la stratoj, senpezigis la
imperiestran kason je la ŝarĝo nutri la arestitojn. Mi eliris kun
mia ponardo. Neniam ili esploris miajn poŝojn, mirakle!</p>
<p>Ĉe la pordo de la arestejo, soldato elparolis mian nomon... Mi
returnen rigardis rapide, kaj mi rekonis unu el la kvar!</p>
<p>—Kiel vi estas nomata?</p>
<p>—Stanislavo Kryé. Venu kun mi. Mi dolĉe ĉagreniĝas pro via
foresto. Miaj kamaradoj ankaŭ sopiras...</p>
<p>"Kaj... Ĉu vi iris?" demandis angore la juĝisto.</p>
<p>—Mi iris, al la sama polica arestejo. Ĉeestis la kvar.</p>
<p>Facile mi cedis al ĉio, kondiĉe ke ili min kaŝus dum la nokto,
ĉar mi timas la pafadon... Ili promesis. Mi fermis la okulojn kaj mi
sentis la ponardon tremeti, apud mia karno, kun intensa ĝojego
paradiza... Mia sento-kapablo vaporiĝinta ne plu lasis al mi la
konscion de mia korpo... Mi ne scias, mi ne scias... Mi submetiĝis
al ĉio, kaj kiam eknoktiĝis, mi ŝajnigis<!-- p.117 --> dormi. La kvar, tiuj
dormegis. Tuj, ĉe la komenco de ilia dormo, mi provis stariĝi.
Petro Sturm ronkis pli laŭte. Mi timis ilin veki, kaj mi refalis en
mian ŝajnan dormon. Fine, ho! mi stariĝis, kaj mia kara ponardo
sendis al la Sergia kunesto la kvar senditojn de la infero. Jen mia
historio. Ĝi estas malĝoja, ĉu ne? Nun mi bezonas morti. Ĉu vi
scias ia kialon? pro tio, ke, por plenigi mian mizeron, mi timas...
ke mi estas patrino.</p>
<p>La juĝisto rigidigis sian korpon, etendis la muskolojn per larĝa
movo kata, prenis la ponardon de Lina, ekkriis malespere kaj kuris
delirante, tra la koridoro, eksteren...</p>
<p>—Mi volas mortigi la granddukon... mi volas rehonorigi la homan
indecon... mi volas venĝi la malfeliĉegon de Rusujo...</p>
<p>Kaj li svingadis la ponardon, kun la frunto ŝvitanta, la haroj
stariĝintaj, la buŝo plena de ŝaŭmo.</p>
<p>Li estis freneziĝinta.</p>
<!-- p.118 -->
<div class="poemheader">
<h2 id="am20">Destino</h2>
</div>
<div class="verse"><div class="stanza">
<span class="i0">Kiu diris al la stelo la vojon,<br></span>
<span class="i0">Kiun sur ĉielo blua ĝi sekvos?<br></span>
<span class="i0">Kiel sian belan neston faradi<br></span>
<span class="i0">Tre facile frue birdo eklernis?<br></span>
<span class="i0">Kiu diras al kreskaĵo: "Ekfloru!"?<br></span>
<span class="i0">Por la muta vermo, kiu teksadas<br></span>
<span class="i0">Ĝian silkan kaj blankegan mantelon?<br></span>
<span class="i0">La fadenojn, kiu al ĝi estigas?</span>
</div><div class="stanza">
<span class="i0">Eble iu al abelo instruis,<br></span>
<span class="i0">Kiu nun zumadas sur flora kampo,<br></span>
<span class="i0">Kie devas serĉi sian mielon,<br></span>
<span class="i0">En la blanka floro, aŭ en la ruĝa?<br></span>
<span class="i0">Ke vi estas mia vivo, anĝelo,<br></span>
<span class="i0">Vivo mia viaj belaj okuloj,<br></span>
<span class="i0">Amo via mia tuta feliĉo:<br></span>
<span class="i0">Tion iu diris al mi neniam.</span><!-- p.119 -->
</div><div class="stanza">
<span class="i0">Kiel la abelo flugas al kampo,<br></span>
<span class="i0">Kiel sur ĉielo kuras la stelo,<br></span>
<span class="i0">Kiel al la homo ĝia destino<br></span>
<span class="i0">En la penso sin konigas instinkte,<br></span>
<span class="i0">Mi, fide, sur via brusto diina<br></span>
<span class="i0">Volas vivi kaj plenumi destinon.<br></span>
<span class="i0">Mi venas, tial, ke mi vivas pro vi,<br></span>
<span class="i0">Por vi nur povas mi morti feliĉa.</span>
</div>
</div>
<p class="near-sig">(Traduko dediĉita al fraŭlinoj Maria Luiza Bocayuva kaj Esther
Bloomfield)</p>
<div class="footnotes">
<p><b>Piednotoj</b></p>
<div class="footnote" id="Footnote1">
<p><a href="#FNanchor1" class="pginternal"><span class="label">[1]</span></a> Fama portugala poeto, verkinto de "La Luziadoj".
Elparolu: Kamonhez.</p></div>
<div class="footnote" id="Footnote2">
<p><a href="#FNanchor2" class="pginternal"><span class="label">[2]</span></a> Fama brazila verkisto. Elparolu: Alenkar.</p></div>
<div class="footnote" id="Footnote3">
<p><a href="#FNanchor3" class="pginternal"><span class="label">[3]</span></a> Tio signifas: vi estas tre klaĉema.</p></div>
<div class="footnote" id="Footnote4">
<p><a href="#FNanchor4" class="pginternal"><span class="label">[4]</span></a> Elparolu: Bom dia! (Bonan tagon!)</p></div>
<div class="footnote" id="Footnote5">
<p><a href="#FNanchor5" class="pginternal"><span class="label">[5]</span></a> ar—signifas portugale "aero". Ĝi estas ankaŭ la
finaĵo de l’ verboj de la unua konjugacio portugala.</p></div>
<div class="footnote" id="Footnote6">
<p><a href="#FNanchor6" class="pginternal"><span class="label">[6]</span></a> queimar—(elparolu: kejmar, la akcento sur la lasta
silabo) signifas: bruli.</p></div>
<div class="footnote" id="Footnote7">
<p><a href="#FNanchor7" class="pginternal"><span class="label">[7]</span></a> Fama portugala verkisto. Elparolu: Aleŝandre
Erkulano.</p></div>
<div class="footnote" id="Footnote8">
<p><a href="#FNanchor8" class="pginternal"><span class="label">[8]</span></a> Korbisto, kiu faris korbon, povas fari centon. Tio
signifas, ke tiu povas fari plu malhonestaĵojn, kiu kutimas fari
ilin.</p></div>
<div class="footnote" id="Footnote9">
<p><a href="#FNanchor9" class="pginternal"><span class="label">[9]</span></a> Uyara—Spirito aŭ feino, kiu laŭ la popola kredo,
loĝas ĉe la fundo de l’ riveroj.</p></div>
<div class="footnote" id="Footnote10">
<p><a href="#FNanchor10" class="pginternal"><span class="label">[10]</span></a> Kvartalo de la urbo Rio de Janeiro.</p></div>
</div>
<div class="transnote">
<p><b>Notoj de transskribinto:</b></p>
<p>Diversajn preserarojn de la originalo mi senrimarke ĝustigis.</p>
</div>
<div></div><section class="pg-boilerplate pgheader" id="pg-footer" lang="en">
<div id="pg-end-separator">
<span>*** END OF THE PROJECT GUTENBERG EBOOK AMA STELARO ***</span>
</div>

    
<div>
Updated editions will replace the previous one—the old editions will
be renamed.
</div><div>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg™ electronic works to protect the PROJECT GUTENBERG™
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away—you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div id="project-gutenberg-license">START: FULL LICENSE</div>

<h2 id="pg-footer-heading">THE FULL PROJECT GUTENBERG LICENSE</h2>

<div class="agate">PLEASE READ THIS BEFORE YOU DISTRIBUTE OR USE THIS WORK
</div><div>
To protect the Project Gutenberg™ mission of promoting the free
distribution of electronic works, by using or distributing this work
(or any other work associated in any way with the phrase “Project
Gutenberg”), you agree to comply with all the terms of the Full
Project Gutenberg™ License available with this file or online at
www.gutenberg.org/license.
</div><div class="secthead">
Section 1. General Terms of Use and Redistributing Project Gutenberg™
electronic works
</div><div>
1.A. By reading or using any part of this Project Gutenberg™
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg™ electronic works in your
possession. If you paid a fee for obtaining a copy of or access to a
Project Gutenberg™ electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div><div>
1.B. “Project Gutenberg” is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg™ electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg™ electronic works if you follow the terms of this
agreement and help preserve free future access to Project Gutenberg™
electronic works. See paragraph 1.E below.
</div><div>
1.C. The Project Gutenberg Literary Archive Foundation (“the
Foundation” or PGLAF), owns a compilation copyright in the collection
of Project Gutenberg™ electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg™ mission of promoting
free access to electronic works by freely sharing Project Gutenberg™
works in compliance with the terms of this agreement for keeping the
Project Gutenberg™ name associated with the work. You can easily
comply with the terms of this agreement by keeping this work in the
same format with its attached full Project Gutenberg™ License when
you share it without charge with others.
</div><div>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg™ work. The Foundation makes no
representations concerning the copyright status of any work in any
country other than the United States.
</div><div>
1.E. Unless you have removed all references to Project Gutenberg:
</div><div>
1.E.1. The following sentence, with active links to, or other
immediate access to, the full Project Gutenberg™ License must appear
prominently whenever any copy of a Project Gutenberg™ work (any work
on which the phrase “Project Gutenberg” appears, or with which the
phrase “Project Gutenberg” is associated) is accessed, displayed,
performed, viewed, copied or distributed:
</div><blockquote><div>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div></blockquote><div>
1.E.2. If an individual Project Gutenberg™ electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase “Project
Gutenberg” associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg™
trademark as set forth in paragraphs 1.E.8 or 1.E.9.
</div><div>
1.E.3. If an individual Project Gutenberg™ electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg™ License for all works
posted with the permission of the copyright holder found at the
beginning of this work.
</div><div>
1.E.4. Do not unlink or detach or remove the full Project Gutenberg™
License terms from this work, or any files containing a part of this
work or any other work associated with Project Gutenberg™.
</div><div>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg™ License.
</div><div>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg™ work in a format
other than “Plain Vanilla ASCII” or other format used in the official
version posted on the official Project Gutenberg™ website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original “Plain
Vanilla ASCII” or other form. Any alternate format must include the
full Project Gutenberg™ License as specified in paragraph 1.E.1.
</div><div>
1.E.7. Do not charge a fee for access to, viewing, displaying,
performing, copying or distributing any Project Gutenberg™ works
unless you comply with paragraph 1.E.8 or 1.E.9.
</div><div>
1.E.8. You may charge a reasonable fee for copies of or providing
access to or distributing Project Gutenberg™ electronic works
provided that:
</div><ul>
    <li>• You pay a royalty fee of 20% of the gross profits you derive from
        the use of Project Gutenberg™ works calculated using the method
        you already use to calculate your applicable taxes. The fee is owed
        to the owner of the Project Gutenberg™ trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, “Information about donations to the Project Gutenberg
        Literary Archive Foundation.”
    </li>
    <li>• You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg™
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg™
        works.
    </li>
    <li>• You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </li>
    <li>• You comply with all other terms of this agreement for free
        distribution of Project Gutenberg™ works.
    </li>
</ul><div>
1.E.9. If you wish to charge a fee or distribute a Project
Gutenberg™ electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg™ trademark. Contact the Foundation as set
forth in Section 3 below.
</div><div>
1.F.
</div><div>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg™ collection. Despite these efforts, Project Gutenberg™
electronic works, and the medium on which they may be stored, may
contain “Defects,” such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div><div>
1.F.2. LIMITED WARRANTY, DISCLAIMER OF DAMAGES - Except for the “Right
of Replacement or Refund” described in paragraph 1.F.3, the Project
Gutenberg Literary Archive Foundation, the owner of the Project
Gutenberg™ trademark, and any other party distributing a Project
Gutenberg™ electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div><div>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div><div>
1.F.4. Except for the limited right of replacement or refund set forth
in paragraph 1.F.3, this work is provided to you ‘AS-IS’, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div><div>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div><div>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg™ electronic works in
accordance with this agreement, and any volunteers associated with the
production, promotion and distribution of Project Gutenberg™
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg™ work, (b) alteration, modification, or
additions or deletions to any Project Gutenberg™ work, and (c) any
Defect you cause.
</div><div class="secthead">
Section 2. Information about the Mission of Project Gutenberg™
</div><div>
Project Gutenberg™ is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div><div>
Volunteers and financial support to provide volunteers with the
assistance they need are critical to reaching Project Gutenberg™’s
goals and ensuring that the Project Gutenberg™ collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg™ and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div><div class="secthead">
Section 3. Information about the Project Gutenberg Literary Archive Foundation
</div><div>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation’s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state’s laws.
</div><div>
The Foundation’s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation’s website
and official page at www.gutenberg.org/contact
</div><div class="secthead">
Section 4. Information about Donations to the Project Gutenberg
Literary Archive Foundation
</div><div>
Project Gutenberg™ depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div><div>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div><div>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div><div>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div><div>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate.
</div><div class="secthead">
Section 5. General Information About Project Gutenberg™ electronic works
</div><div>
Professor Michael S. Hart was the originator of the Project
Gutenberg™ concept of a library of electronic works that could be
freely shared with anyone. For forty years, he produced and
distributed Project Gutenberg™ eBooks with only a loose network of
volunteer support.
</div><div>
Project Gutenberg™ eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div><div>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div><div>
This website includes information about Project Gutenberg™,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</section></body>
</html>
