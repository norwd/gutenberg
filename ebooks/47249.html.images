<!DOCTYPE html>
<html lang="eo">
<head>
<meta charset="utf-8"><style>
#pg-header div, #pg-footer div {
    all: initial;
    display: block;
    margin-top: 1em;
    margin-bottom: 1em;
    margin-left: 2em;
}
#pg-footer div.agate {
    font-size: 90%;
    margin-top: 0;
    margin-bottom: 0;
    text-align: center;
}
#pg-footer li {
    all: initial;
    display: block;
    margin-top: 1em;
    margin-bottom: 1em;
    text-indent: -0.6em;
}
#pg-footer div.secthead {
    font-size: 110%;
    font-weight: bold;
}
#pg-footer #project-gutenberg-license {
    font-size: 110%;
    margin-top: 0;
    margin-bottom: 0;
    text-align: center;
}
#pg-header-heading {
    all: inherit;
    text-align: center;
    font-size: 120%;
    font-weight:bold;
}
#pg-footer-heading {
    all: inherit;
    text-align: center;
    font-size: 120%;
    font-weight: normal;
    margin-top: 0;
    margin-bottom: 0;
}
#pg-header #pg-machine-header p {
    text-indent: -4em;
    margin-left: 4em;
    margin-top: 1em;
    margin-bottom: 0;
    font-size: medium
}
#pg-header #pg-header-authlist {
    all: initial;
    margin-top: 0;
    margin-bottom: 0;
}
#pg-header #pg-machine-header strong {
    font-weight: normal;
}
#pg-header #pg-start-separator, #pg-footer #pg-end-separator {
    margin-bottom: 3em;
    margin-left: 0;
    margin-right: auto;
    margin-top: 2em;
    text-align: center
}

    .xhtml_center {text-align: center; display: block;}
    .xhtml_center table {
        display: table;
        text-align: left;
        margin-left: auto;
        margin-right: auto;
        }</style><title>La Jeso de Knabinoj</title>
<link href="images/cover.jpg" rel="icon" type="image/x-cover" id="id-5995086178242755668">
<style>@media screen {
    body {
        padding-right: 10%;
        padding-left: 10%
        }
    }
.pagedjs_page_content > div {
    padding-right: 10%;
    padding-left: 10%
    }
div.titlepage {
    text-align: center;
    line-height: 2;
    margin-bottom: 4em
    }
h1 {
    word-spacing: 0.5ex;
    font-size: 2em
    }
h2 {
    text-align: left;
    font-size: 1.5em;
    word-spacing: 0.5ex;
    margin-top: 4em;
    margin-bottom: 2em
    }
h3 {
    text-align: left;
    margin-top: 2em
    }
div.sceno p {
    text-indent: -2em
    }
.titolo {
    font-size: 1.7em;
    margin-top: 4em;
    margin-bottom: 4em
    }
.rolulo, .eldoninto {
    font-variant: small-caps
    }
div.sceno p.partoprenantoj {
    font-weight: bold;
    text-indent: 0
    }
.partoprenantoj i {
    font-weight: normal
    }
div.sceno p.instrukcio, div.sceno p.sennome {
    text-indent: 0
    }
#fino {
    text-align: center;
    font-size: 130%;
    letter-spacing: 0.2em
    }
#tnotes {
    border: dashed 1px;
    padding-top: 0.5em;
    padding-bottom: 0.5em;
    padding-left: 1em;
    padding-right: 1em;
    margin-left: 5%;
    margin-right: 5%
    }</style>
<link rel="schema.dc" href="http://purl.org/dc/elements/1.1/">
<link rel="schema.dcterms" href="http://purl.org/dc/terms/">
<meta name="dc.title" content="La jeso de knabinoj: Triakta proza komedio">
<meta name="dc.language" content="eo">
<meta name="dcterms.source" content="https://www.gutenberg.org/files/47249/47249-h/47249-h.htm">
<meta name="dcterms.modified" content="2025-05-19T09:52:08.823016+00:00">
<meta name="dc.rights" content="Public domain in the USA.">
<link rel="dcterms.isFormatOf" href="http://www.gutenberg.org/ebooks/47249">
<meta name="dc.creator" content="Fernández de Moratín, Leandro, 1760-1828">
<meta name="dc.subject" content="Spanish drama (Comedy) -- Translations into Esperanto">
<meta name="dcterms.created" content="2014-10-31">
<meta name="generator" content="Ebookmaker 0.13.6 by Project Gutenberg">
<meta property="og:title" content="La jeso de knabinoj: Triakta proza komedio">
<meta property="og:type" content="Text">
<meta property="og:url" content="https://www.gutenberg.org/cache/epub/47249/pg47249-images.html">
<meta property="og:image" content="https://www.gutenberg.org/cache/epub/47249/pg47249.cover.medium.jpg">
</head>
<body><section class="pg-boilerplate pgheader" id="pg-header" lang="en"><h2 id="pg-header-heading" title="">The Project Gutenberg eBook of <span lang="eo" id="pg-title-no-subtitle">La jeso de knabinoj: Triakta proza komedio</span></h2>
    
<div>This ebook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this ebook or online
at <a class="reference external" href="https://www.gutenberg.org">www.gutenberg.org</a>. If you are not located in the United States,
you will have to check the laws of the country where you are located
before using this eBook.</div>

<div class="container" id="pg-machine-header"><p><strong>Title</strong>: La jeso de knabinoj: Triakta proza komedio</p>
<div id="pg-header-authlist">
<p><strong>Author</strong>: Leandro Fernández de Moratín</p>
</div>
<p><strong>Release date</strong>: October 31, 2014 [eBook #47249]<br>
                Most recently updated: October 24, 2024</p>

<p><strong>Language</strong>: Esperanto</p>

<p><strong>Credits</strong>: Produced by Andrew Sly and the Online Distributed<br>
        Proofreading Team at http://www.pgdp.net (This book was<br>
        produced from scanned images of public domain material<br>
        from the Google Print project.)</p>

</div><div id="pg-start-separator">
<span>*** START OF THE PROJECT GUTENBERG EBOOK LA JESO DE KNABINOJ: TRIAKTA PROZA KOMEDIO ***</span>
</div></section><div></div>
<div class="titlepage">
<!-- p.nenumera -->
<p class="eldoninto">Biblioteko de «La Suno Hispana»</p>
<h1>LA JESO DE KNABINOJ</h1>
<p>TRIAKTA PROZA KOMEDIO</p>
<p><span style="font-size:0.8em;">ORIGINALO<br>
  DE</span><br>
<span style="font-size:1.3em;">Leandro F. Moratín</span><br>
  (1760-1828)</p>
<p><i>Unue prezentata en Madrido, ĉe la Teatro de la Cruz, la 24<sup>an</sup>
Januaro 1806</i></p>
<p>ESPERANTIGITA<br>
  DE<br>
  NORMAN MACLEAN<br>
<i>Prezidanto de l’ Grupo de Murcia</i></p>
<p>Prezo: 0‘50 ptoj.</p>
<p>VALENCIA:<br>
  PRESEJO MODERNA, AVELLANAS, 11</p>
<p><i>1907</i></p><!-- p.nenumera -->
</div>
<p>PERSONOJ</p>
<ul>
<li><span class="rolulo">Don Diego</span>, riĉa fraŭlo.</li>
<li><span class="rolulo">Don Carlos</span>, lia nevo, oficiro.</li>
<li><span class="rolulo">Donja Irene</span>, vidvino.</li>
<li><span class="rolulo">Donja Francisca</span>, ŝia filino.</li>
<li><span class="rolulo">Rita</span>, servistino de donja Francisca.</li>
<li><span class="rolulo">Simono</span>, servisto de don Diego.</li>
<li><span class="rolulo">Kalamoĉo</span>, servisto de don Carlos.</li>
</ul>
<p>La sceno pasas en gastejo de urbo Alcalá de Henares.</p>
<p>La teatro prezentas traireblan salonon kiu havas pordojn de
gastoĉambroj<!-- gastro&#265;ambroj -->, ĉiuj numeritaj. Unu pli granda ĉe la fundo, kun
ŝtuparo kiu kondukas al la teretaĝo de la domo. Ĉe unu flanko,
fenestro je brustalteco. Centre, tablo, kun benkoj, seĝoj, k. t. p.</p>
<p>La Agado komencas je la sepa horo vespere, kaj finas je la kvina
matene.</p><!-- p.nenumera -->
<p class="titolo">LA JESO DE KNABINOJ</p>
<h2 class="akto">UNUA AKTO</h2>
<div class="sceno" id="a1s1">
<h3>SCENO I</h3>
<p class="partoprenantoj">D. Diego. Simono.</p>
<p><span class="rolulo">D. Die.</span>—Ĉu ili ne venis ankoraŭ?</p>
<p><span class="rolulo">Sim.</span>—Ne, sinjoro.</p>
<p><span class="rolulo">D. Die.</span>—Vere ili ne volas rapidi.</p>
<p><span class="rolulo">Sim.</span>—Kredeble ĉar ŝia onklino amas ŝin multe kaj ne vidis ŝin
de la tempo, kiam oni forportis ŝin al Guadalajara...</p>
<p><span class="rolulo">D. Die.</span>—Jes. Mi ne diras, ke oni ne devas vidi ŝin sed duonhora
vizito kun tri-kvar larmetoj sufiĉas.</p>
<p><span class="rolulo">Sim.</span>—Ankaŭ estis stranga via decido ne eliri el tiu ĉi hotelo
dum du tutaj tagoj. Lacigas legado, lacigas dormado .... Kaj precipe
lacigas la malgajeco de la ĉambro, la seĝoj malkomfortaj, la
pentraĵoj de la malŝparema filo, la bruo de sonoriloj kaj alvokoj,
kaj la malĝentila interparolado de kondukistoj kaj laboristoj, kiuj
malpermesas eĉ momenton da kvieteco.</p><!-- p.4 -->
<p><span class="rolulo">D. Die.</span>—Tamen, konvenis tiel agi. Tie ĉi ĉiuj konas min kaj mi
ne volas, ke iu min vidu.</p>
<p><span class="rolulo">Sim.</span>—Mi ne komprenas la tialon<!-- t&#237;alon --> de tiom da izoleco. Ĉu, do, nia
vizito tien ĉi signifas pli ol<!-- el --> tio, ke vi venis akompani donja Irene
ĝis Guadalajara por ke ŝi eligu la knabinon el la monaĥinejo, kaj
tuj reiri kun ili Madridon?</p>
<p><span class="rolulo">D. Die.</span>—Naivulo! Jes, ĝi signifas pli ol vi vidis.<!-- v&#237;dis. --></p>
<p><span class="rolulo">Sim.</span>—Diru, do.</p>
<p><span class="rolulo">D. Die.</span>—Bone... sed mi ree petegas vin, ke vi nenion diru pri tio
al iu ajn.</p>
<p><span class="rolulo">Sim.</span>—Konsentite sinjoro. Mi neniam ŝatis skandaletojn.</p>
<p><span class="rolulo">D. Die.</span>—Mi tion bone scias; tial mi volas konfidi al vi. Estas
vere, mi konfesas, ke mi neniam vidis tiun donja Francinjo, sed per
mia amikeco kun ŝia patrino mi ofte havis informojn pri ŝi; mi
legis multajn leterojn ŝiajn; mi vidis aliajn skribitajn de ŝia
onklino, la monaĥino, apud kiu ŝi loĝis en Guadalajara; resume, mi
havis ĉiujn informojn ŝateblajn pri ŝiaj emoj kaj konduto. Fine,
mi eĉ sukcesis vidi ŝin: mi penadis elkonadi ŝin dum la lastaj
tagoj, kaj mi konfesas, ke al mi ŝajnas nesufiĉaj ĉiuj laŭdoj,
kiujn oni faris pri la knabino.</p>
<p><span class="rolulo">Sim.</span>—Jes, vere, ŝi estas bela kaj...</p>
<p><span class="rolulo">D. Die.</span>—Ŝi estas tre bela, tre gracia, tre humila... kaj
precipe tia naiveco, tia simplanimeco! Kredu min, tio nuntage estas
maloftega... Kaj pri talento... jes, Simono, multe da talento. Tial,
mi resume diras al vi, ke tio, kion mi decidis estas...</p><!-- p.5 -->
<p><span class="rolulo">Sim.</span>—Vi ne bezonas diri ĝin al mi.</p>
<p><span class="rolulo">D. Die.</span>—Ĉu ne? Kial do?</p>
<p><span class="rolulo">Sim.</span>—Ĉar mi jam divenis ĝin. Kaj ĝi
ŝajnas al<!-- a --> mi bonega ideo.</p>
<p><span class="rolulo">D. Die.</span>—Kion vi diras?</p>
<p><span class="rolulo">Sim.</span>—Bonega.</p>
<p><span class="rolulo">D. Die.</span>—Tiel, vi tuj komprenis, ke...</p>
<p><span class="rolulo">Sim.</span>—Kial ne? Mi certigas vin, ke mi trovas tre bona la fianĉon;
bona, bona.</p>
<p><span class="rolulo">D. Die.</span>—Jes. Mi pripensis ĝin multe kaj mi konsideras ĝin tre
saĝa afero.</p>
<p><span class="rolulo">Sim.</span>—Certege.</p>
<p><span class="rolulo">D. Die.</span>—Sed mi volas, ke absolute neniu ĝin sciu ĝis kiam la
afero estos finita.</p>
<p><span class="rolulo">Sim.</span>—Kaj tiamaniere vi agas bone.</p>
<p><span class="rolulo">D. Die.</span>—Ĉar ĉiuj ne vidas aferojn laŭ sama maniero, kaj ne
mankos kritikantoj, kiuj diros, ke ĝi estas malsaĝeco, ke min...</p>
<p><span class="rolulo">Sim.</span>—Malsaĝeco! Brava malsaĝeco! Kun filineto kiel ŝi, ĉu
vere?</p>
<p><span class="rolulo">D. Die.</span>—Sed pripensu. Ŝi estas malriĉa. Tio estas vera. Sed mi
ne serĉis monon, ĉar monon mi jam havas; kion<!--kiom --> mi serĉis, tio estis
modesteco, ĝentileco, virto.</p>
<p><span class="rolulo">Sim.</span>—Tio precipe. Kaj fine, via havo, al kiu do, ĝi devas
aparteni?</p>
<p><span class="rolulo">D. Die.</span>—Vi estas prava. Kaj, ĉu vi scias kiom<!-- p.6 --> valoras virino
prudenta, laborema, kiu scias mastrumi hejmon, vigladi pri ĉio?
Ĉiam batalanta kun servistinoj, ĉar se unu estas maldiligenta,
alia pli ankoraŭ, aŭ frandemaj, aŭ sciemaj, aŭ babilemaj, plenaj
je histerismo, maljunaj aŭ malbelaj kiel diablinoj... Ne, sinjoro,
vivadon novan ni havu! Mi havos iun, kiu helpos min ame kaj fidele,
kaj ni kunvivados kiel gesanktuloj... Kaj lasu, ke oni parolu kaj
babilu, kaj...</p>
<p><span class="rolulo">Sim.</span>—Sed, sinjoro, estante ambaŭ kontentaj, kion povos iu diri?</p>
<p><span class="rolulo">D. Die.</span>—Ne, mi ja scias kion oni diros, sed... Oni diros, ke la
fianĉo ne estas bona, ke la aĝoj estas malsamaj, ke...</p>
<p><span class="rolulo">Sim.</span>—Lasu, do. Al mi ŝajnas ke la diferenco estas malgranda. Sep
aŭ ok jaroj pleje.</p>
<p><span class="rolulo">D. Die.</span>—Kion vi diras? Ŝi plenumis nur dekses jarojn antaŭ
malmultaj monatoj.</p>
<p><span class="rolulo">Sim.</span>—Bone, sed kion tio signifas?</p>
<p><span class="rolulo">D. Die.</span>—Kaj pri mi, kvankam fortika, dank’<!-- dand' --> al Dio, estas neeble
forpreni miajn kvindek-naŭ jarojn!</p>
<p><span class="rolulo">Sim.</span>—Sed mi ne parolas pri tio.</p>
<p><span class="rolulo">D. Die.</span>—Nu, pri kio vi parolas?</p>
<p><span class="rolulo">Sim.</span>—Mi diris... Sed, kiamaniere...? Aŭ vi malbone klarigas la
aferon aŭ mi komprenas ĝin male. Resume, tiu ĉi donja Francinjo,
kun kiu ŝi edziniĝos?</p>
<p><span class="rolulo">D. Die.</span>—Kia demando! kun mi.</p><!-- p.7 -->
<p><span class="rolulo">Sim.</span>—Kun vi?</p>
<p><span class="rolulo">D. Die.</span>—Kun mi.</p>
<p><span class="rolulo">Sim.</span>—Bonega solvo!</p>
<p><span class="rolulo">D. Die.</span>—Kion vi diras? Diru, do. Kion?</p>
<p><span class="rolulo">Sim.</span>—Kaj mi kredis, ke mi estas diveninta.</p>
<p><span class="rolulo">D. Die.</span>—Sed vi, kion vi divenis? Por kiu, kredis vi ke mi difinis<!-- diflnis -->
ŝin?</p>
<p><span class="rolulo">Sim.</span>—Por don Carlos, via nevo, talenta junulo, instruita, bonega
militisto, amata de ĉiuj pro lia tuta historio. Por li, mi kredis,
ke vi gardas la priparolatan fraŭlineton.</p>
<p><span class="rolulo">D. Die.</span>—Sed ne, sinjoro, ne, ne, ne!</p>
<p><span class="rolulo">Sim.</span>—Bone, ja, bone.</p>
<p><span class="rolulo">D. Die.</span>—Kia ideo! Kun tiu mi edzinigi ŝin! Ne, sinjoro. Ke li
studu siajn matematikojn.</p>
<p><span class="rolulo">Sim.</span>—Li ja studas ilin; aŭ, pli korekte, li nun instruas ilin.</p>
<p><span class="rolulo">D. Die.</span>—Ke li fariĝu homo kuraĝa, kaj...</p>
<p><span class="rolulo">Sim.</span>—Kuraĝa! Ĉu vi petas ankoraŭ pli da kuraĝo al oficiro,
kiu en la lasta militiro, kun malmultaj aliaj, kiuj volis akompani
lin, prenis du bateriojn, ennajligis la pafilegojn, prenis kelkajn
kaptitojn kaj revenis al la kamparo, plena je vundoj kaj kovrita
per sango? Tiam vi estis kontentega pro la kuraĝo de via nevo; kaj
mi vidis vin plorantan pro ĝojo pli ol unu fojon, kiam la reĝo
rekompencis lin per la rango de leŭtenanto-kolonelo kaj la ordeno de
Alcántara.</p><!-- p.8 -->
<p><span class="rolulo">D. Die.</span>—Efektive; ĉio tio estas vere; sed ĝi ne rilatas la nunan
aferon. Estas mi, kiu edziĝas.</p>
<p><span class="rolulo">Sim.</span>—Se vi estas certa, ke ŝi amas vin, se ne timigas ŝin la
diferenco de aĝo, se ŝia elekto estas libera...</p>
<p><span class="rolulo">D. Die.</span>—Kial, do, ne estus ĝi libera? Kion gajnus ili trompante
min? Vi bone scias, ke la monaĥino de Guadalajara estas tre prudenta
virino; la alia de Alcalá, kvankam mi ne konas ŝin, mi scias, ke
ŝi estas bonega, virta sinjorino; kaj konsideru ĉu donja Irene ne
devas deziri la feliĉecon de sia filino. Nu, ili ĉiuj certigas
min pri tio... La servistino, kiu servis ŝin en Madrido, kaj dum
pli ol kvar jaroj en la monaĥinejo, laŭdegas ŝin tutkore, kaj
krom tio, ŝi informis min, ke ŝi neniam ekvidis ĉe la knabino la
malplej grandan inklinon al iu el la malmultaj viroj, kiujn ŝi povis
renkonti en tiu enfermejo. Brodi,<!-- Bordi, --> kudri, legi religiajn librojn,
ĉeesti meson, kaj kuradi en la ĝardeno post papilioj, aŭ verŝi
akvon en la formik-truojn, tiaj estis ŝiaj okupadoj kaj amuzoj. Kion
vi diras?</p>
<p><span class="rolulo">Sim.</span>—Mi? Mi nenion diras, sinjoro.</p>
<p><span class="rolulo">D. Die.</span>—Kaj ne pensu vi, ke malgraŭ tiom da certigoj, mi ne
profitas la okazojn, kiuj sin prezentas por altiri al mi ŝian
amikecon kaj ŝian konfidon, kaj klopodi, ke ŝi klarigu sian penson
laŭ absoluta memvolo... kvankam por tio restas multe da tempo...
Sed tiu donja Irene ĉiam ŝin interrompas; ŝi sola volas ĉion
paroli... Kaj ŝi estas tre bona virino, bonega...</p>
<p><span class="rolulo">Sim.</span>—Fine, sinjoro, mi esperas, ke tio sukcesos kiel vi deziras.</p><!-- p.9 -->
<p><span class="rolulo">D. Die.</span>—Jes, mi esperas, Dio helpante, ke la afero ne malsukcesos.
Kvankam vi malmulte ŝatas la fianĉon... Kaj kiel malĝustatempe vi
rekomendis al mi la diritan nevon? Ĉu<!-- &#265;u --> vi ne scias kiel li kolerigis
min?</p>
<p><span class="rolulo">Sim.</span>—Kion li faris?</p>
<p><span class="rolulo">D. Die.</span>—Petolaĵon lian... Kaj ĝis antaŭ kelkaj<!-- kelka --> tagoj mi
nenion sciis. La pasintan jaron, vi ja scias li estis du monatojn
en Madrido... Kaj sufiĉe da mono devigis min elspezi tiu vizito...
Tamen li estas mia nevo kaj mi ne pentas... sed mi daŭrigu. Alvenis
la tago, kiam li devis iri Zaragozon realiĝi al sia regimento. Vi ja
memoras, ke post malmultaj tagoj de lia foriro mi ricevis avizon, ke
li alvenis.</p>
<p><span class="rolulo">Sim.</span>—Jes, sinjoro.</p>
<p><span class="rolulo">D. Die.</span>—Kaj ke li daŭris skribi al mi, kvankam ne tro ofte, ĉiam
sub dato en Zaragozo.</p>
<p><span class="rolulo">Sim.</span>—Estas vere.</p>
<p><span class="rolulo">D. Die.</span>—Bone, do, la fripono ne estis tie, kiam li skribis al mi
tiujn leterojn.</p>
<p><span class="rolulo">Sim.</span>—Kion vi diras?</p>
<p><span class="rolulo">D. Die.</span>—Jes, sinjoro. La trian de Julio li foriris de mia domo
kaj en la fino de Septembro ankoraŭ ne estis li alveninta en sian
garnizonon. Ĉu tio ne ŝajnas al vi ke tiel veturi poŝte estas
rimarkinda diligenteco?</p>
<p><span class="rolulo">Sim.</span>—Eble li malsaniĝis veturante, kaj por ne doni al vi
malĝojon...</p><!-- p.10 -->
<p><span class="rolulo">D. Die.</span>—Neniel. Amindumaĵoj de lia oficira Moŝto, kaj kapricoj
kiuj turmentetis lin. Tie, en ia urbo, kredeble... kiu scias? Se li
renkontis paron da nigraj okuloj, li tuj perdiĝis. Ne permesu Dio ke
trompu lin unu el tiuj friponinoj kiuj vendas honoron por edziniĝo.</p>
<p><span class="rolulo">Sim.</span>—Ho! ne timu. Kaj se li renkontos ian vendistinon de amo, ŝi
estos tre lerta, se ŝi trompas lin.</p>
<p><span class="rolulo">D. Die.</span>—Ŝajnas al mi, ke ili tie estas... Jes, venigu la
veturiston, por ke ni konsentu la horon, kiun ni devos foriri
morgaŭ.</p>
<p><span class="rolulo">Sim.</span>—Estas bone.</p>
<p><span class="rolulo">D. Die.</span>—Mi jam diris al vi, ke mi ne volas, ke tio ĉi estu
malkovrita, nek... Ĉu vi komprenas?</p>
<p><span class="rolulo">Sim.</span><!-- D. Die. -->—Ne timu, sinjoro. Mi nenion diros.</p>
<p class="instrukcio">(<i>Simono foriras tra la posta pordo. Eniras tra la sama tri virinoj
kun kapŝaletoj kaj promene vestitaj. Rita metas ligitan tukon sur
la tablon, kolektas la ŝalojn kaj faldas ilin.</i>)</p></div>
<div class="sceno" id="a1s2">
<h3>SCENO II</h3>
<p class="partoprenantoj">D.<sup>a</sup> Irene, D.<sup>a</sup> Francisca, Rita, D. Diego.</p>
<p>D.<sup>a</sup> <span class="rolulo">Fran.</span>—Fine, jen ni estas.</p>
<p>D.<sup>a</sup> <span class="rolulo">Ire.</span>—Ha, kia ŝtuparo!</p>
<p><span class="rolulo">D. Die.</span>—Bonvenon, sinjorinoj.</p>
<p>D.<sup>a</sup> <span class="rolulo">Ire.</span>—Kiel! Vi, verŝajne, ne eliris? (<i>Sidiĝas D.<sup>a</sup>
Irene kaj D. Diego.</i>)</p><!-- p.11 -->
<p><span class="rolulo">D. Die.</span>—Ne, sinjorino. Poste, pli malfrue, mi eliros iomete
promeni. Mi legis iom. Mi penadis dormi, sed en tiu ĉi gastejo estas
neeble dormi.</p>
<p>D.<sup>a</sup> <span class="rolulo">Fran.</span>—Vere estas... Kaj kiaj kuloj! Malbenon al ili! La
pasintan nokton mi ne povis dormi pro ili. Sed, rigardu, sinjoro,
rigardu! (<i>Ŝi malfaldas la tukon kaj montras la aferojn nomotajn.</i>)
Kiom da belaĵoj mi havas! Rozarioj el perlamoto, krucoj el cipreso,
la regularo de Sankta Benedikto, sanktakvujeto el kristalo; rigardu,
do, kiel beleta!</p>
<p>D.<sup>a</sup> <span class="rolulo">Ire.</span>—Bagateloj kiujn al ŝi donacis la monaĥinoj. Ili
freneziĝis pro amo al ŝi.</p>
<p>D.<sup>a</sup> <span class="rolulo">Fran.</span>—Tial ke ili ĉiuj min amas! Kaj mia onklino, mia
bonega onklino, ploris tiel!... Sed ŝi estas ja tre maljuneta.</p>
<p>D.<sup>a</sup><!-- E.a --> <span class="rolulo">Ire.</span>—Ŝi bedaŭris multe, sinjoro, ke ŝi ne konas vin.</p>
<p>D.<sup>a</sup> <span class="rolulo">Fran.</span>—Jes, verege. Ŝi diris, kial ne venis tiu sinjoro?</p>
<p>D.<sup>a</sup> <span class="rolulo">Ire.</span>—Liaj Moŝtoj la ekleziulo kaj la paroĥestro de «La
Verdaj» venis kun ni ĝis la pordego.<!-- pordegon. --></p>
<p>D.<sup>a</sup> <span class="rolulo">Fran.</span>—Prenu, (<i>ŝi refaldas la tukon kaj donas al Rita, kiu
foriras kun ĝi kaj kun la ŝaloj en la ĉambron de D.<sup>a</sup> Irene</i>)
metu ĉion tien, en la ŝranko. Sed, ho, Dio! Rompiĝis mia Sankta
Gertrudo el mielkuko!</p>
<p><span class="rolulo">Rita.</span>—Tio estas nenio. Mi manĝos ŝin.</p></div><!-- p.12 -->
<div class="sceno" id="a1s3">
<h3>SCENO III</h3>
<p class="partoprenantoj">D.<sup>a</sup> Irene, D.<sup>a</sup> Francisca, D. Diego.</p>
<p>D.<sup>a</sup> <span class="rolulo">Fran.</span>—Ĉu mi eniros, patrineto, aŭ ĉu mi restos tie ĉi?</p>
<p>D.<sup>a</sup> <span class="rolulo">Ire.</span>—Tuj, filino; ĉar mi volas ripozi iom.</p>
<p><span class="rolulo">D. Die.</span>—Hodiaŭ la varmo ĝenis multe.</p>
<p>D.<sup>a</sup> <span class="rolulo">Ire.</span>—Kaj kiel malvarmeta ili havas tiun salonon! ĝi
ŝajnas Paradizo. (<i>Sidiĝas D.<sup>a</sup> Francisca apud D.<sup>a</sup> Irene.</i>)
Mia fratino daŭras ĉiam iom malsana. Ŝi multe suferis la lastan
vintron. Sed, ho! ŝi sciis, kion fari por sia nevino. La bona
sinjorino estas tre kontenta pro nia elekto.</p>
<p><span class="rolulo">D. Die.</span>—Mi ĝojas, ke ĝi estas tiel kontentiga por tiuj personoj
al kiuj vi devas grandajn bonaĵojn.</p>
<p>D.<sup>a</sup> <span class="rolulo">Ire.</span>—Jes, Trinidad estas tre kontenta, kaj pri
Circuncision, vi jam vidis. La disiĝo tre dolorigis ŝin. Sed ŝi
komprenas ke ĉar estas feliĉo, ŝi devas ĉion konsenti. Vi ja
memoras kiel afabla ŝi estis, kaj...</p>
<p><span class="rolulo">D. Die.</span>—Estas vere. Nur mankas, ke la fianĉino havu la saman
kontenton kiel tiu,<!-- tiun, --> kiun elmontras la personoj kiuj ŝin amas.</p>
<p>D.<sup>a</sup> <span class="rolulo">Ire.</span>—Ŝi estas obeema filino, kaj ŝi neniam rifuzos kion
decidis sia patrino.</p>
<p><span class="rolulo">D. Die.</span>—Ĉio tio estas certa, sed...</p><!-- p.13 -->
<p>D.<sup>a</sup> <span class="rolulo">Ire.</span>—Ŝi estas el bona familio, kaj pensas bone, kaj
kondutos laŭ honora maniero.</p>
<p><span class="rolulo">D. Die.</span>—Jes, mi komprenas; sed, ĉu ŝi ne povas, sen ofendo por
sia rango kaj sia honoro...?</p>
<p>D.<sup>a</sup> <span class="rolulo">Fran.</span>—Ĉu mi foriras,<!-- foriros, --> patrino? (<i>Ŝi leviĝas kaj ree
sidiĝas.</i>)</p>
<p>D.<sup>a</sup> <span class="rolulo">Ire.</span>—Ŝi ne povas; ne, sinjoro. Knabino bone edukita,
filino de bonaj gepatroj, ne povas ne agi ĉiam laŭ konveneco kaj
devo. La knabino, tiel kiel vi vidas ŝin tie, estas viva portreto
de sia avino, kiun Dio pardonu, la sinjorino<!-- sinjorinon --> donja Jeronimo de
Peralta. La pentraĵo estas en mia domo, kie vi sendube vidis ĝin.
Kaj oni faris ĝin, kiel rakontis al mi lia Moŝto, por ĝin sendi
al ŝia onklo, la respektegita monaĥo,<!-- monano, --> Serapio de Sankta Johano
Krisostomo, elektita episkopo de Mechoacan.</p>
<p><span class="rolulo">D. Die.</span>—Ha!</p>
<p>D.<sup>a</sup> <span class="rolulo">Ire.</span>—Kaj mortis sur la maro la bona religiulo, kio estis
grandega perdo por la tuta familio. Same ĝi estas hodiaŭ, kaj
ankoraŭ ni ploras pro lia morto, precipe mia kuzo. D. Kukufato,
tutviva guberniestro de Zamoro, kiu ne povas aŭdi pri lia Moŝto sen
ekplorego.</p>
<p>D.<sup>a</sup> <span class="rolulo">Fran.</span>—Ho, Dio, kiaj muŝoj tiel...!</p>
<p>D.<sup>a</sup> <span class="rolulo">Ire.</span>—Kaj li mortis kiel mortas sanktulo.</p>
<p><span class="rolulo">D. Die.</span>—Tio estas bona.</p>
<p>D.<sup>a</sup> <span class="rolulo">Ire.</span>—Jes, sinjoro, sed ĉar la familio tiamaniere
malprosperis... Kion vi volas, sinjoro? Kie ne ekzistas rimedoj...
Kvankam por lin honori, oni<!-- p.14 --> skribas lian biografion, kaj kiu scias
ĉu ian tagon, per favoro de Dio, ĝi presiĝos.</p>
<p><span class="rolulo">D. Die.</span>—Jes, kredeble, ĉio presiĝas.<!-- pre&#349;i&#285;as. --></p>
<p>D.<sup>a</sup> <span class="rolulo">Ire.</span>—Certe estas ke la aŭtoro, kiu estas nevo de mia
bofrato la Kanono de Castrojeriz, ne haltigas la laboron, kaj en la
nuna horo li estas ja verkinta naŭ volumojn de folia formato, kiuj
enhavas la naŭ unuajn jarojn<!-- --> de l’ vivo de l’ sankta episkopo.</p>
<p><span class="rolulo">D. Die.</span>—Tial, por ĉiu<!-- po &#265;ia --> jaro unu volumo?</p>
<p>D.<sup>a</sup> <span class="rolulo">Ire.</span>—Jes, sinjoro, tiun planon li proponis al si.</p>
<p><span class="rolulo">D. Die.</span>—Kaj je kia aĝo mortis lia respekteginda moŝto?</p>
<p>D.<sup>a</sup> <span class="rolulo">Ire.</span>—Je okdek-du<!-- dudek-du --> jaroj, tri monatoj kaj dek-kvar tagoj.</p>
<p>D.<sup>a</sup> <span class="rolulo">Fran.</span>—Ĉu mi iros, patrino?<!-- patr&#237;no? --></p>
<p>D.<sup>a</sup> <span class="rolulo">Ire.</span>—Iru, do. Kiel malpacienca vi estas!</p>
<p>D.<sup>a</sup> <span class="rolulo">Fran.</span>—Ĉu vi volas, sinjoro D. Diego, (<i>ŝi leviĝas kaj
salutante ĝentile la sinjoron, kisas sian patrinon kaj foriras en la
ĉambron de tiu ĉi.</i>) ke mi salutu vin laŭ la Franca maniero.</p>
<p><span class="rolulo">D. Die.</span>—Ho, jes, ĉarmulino. Ni vidu.</p>
<p>D.<sup>a</sup> <span class="rolulo">Fran.<!-- Frae. --></span>—Ekvidu,<!-- Ekv&#237;du, --> do. Tiel.<!-- Tiel --></p>
<p><span class="rolulo">D. Die.</span>—Ĉarmega knabino! Vivu, Francinjo, vivu!</p>
<p>D.<sup>a</sup> <span class="rolulo">Fran.</span>—Por vi, saluton; por mia patrineto, kison.</p></div><!-- p.15 -->
<div class="sceno" id="a1s4">
<h3>SCENO IV</h3>
<p class="partoprenantoj">D.<sup>a</sup> Irene, D. Diego.</p>
<p>D.<sup>a</sup> <span class="rolulo">Ire.</span>—Ŝi estas tre amikema kaj tre ĝojiga.</p>
<p><span class="rolulo">D. Die.</span>—Ŝi posedas naturan ĉarmon, kiu frenezigas.<!-- frenezigas, --></p>
<p>D.<sup>a</sup> <span class="rolulo">Ire.</span>—Kion vi volas? Edukita sen artifikoj aŭ kapricoj
mondaj, kontenta pro tio, ke ŝi vidas sin nove apud sia patrino,
kaj, aparte, ĉar estas tiel proksima ŝia edzina stato, ne estas
mirinde ke ĉio, kion ŝi faras, estas spritplena, precipe je la
okuloj viaj, kiu tiel volas ŝin favori.</p>
<p><span class="rolulo">D. Die.</span>—Mi nur volas, ke ŝi sin klarigu sincere pri nia proponata
unuiĝo, kaj...</p>
<p>D.<sup>a</sup> <span class="rolulo">Ire.<!-- IIre. --></span>—Vi aŭdus la samon, kiun mi diris al vi.</p>
<p><span class="rolulo">D. Die.</span>—Jes, mi ne dubas; sed sciu, ke mi meritas je ŝi ian
inklinon, tion aŭdi el ŝia graciplena buŝo, estus por mi plezuro
neesprimebla.</p>
<p>D.<sup>a</sup> <span class="rolulo">Ire.</span>—Ne havu pri tio eĉ la plej malgrandan dubeton, sed
memoru ke al nenia knabino decas diri propramove kion ŝi sentas.
Estus malkonvene, sinjoro D. Diego, ke fraŭlino hontema kaj edukita
laŭ timo al Dio, kuraĝu diri al viro ia: Mi amas vin!</p>
<p><span class="rolulo">D. Die.</span>—Bone, se li estus viro, kiun ŝi okaze renkontus sur la
strato, kaj ŝi neatendite estus favorinta lin per tia komplimento,
estas certe, ke la<!-- p.16 --> fraŭlino agus tre malbone, sed al viro kun kiu
ŝi devas edziniĝi post malmultaj tagoj, ŝajnas al mi, ke ŝi povas
ion diri kio... Krom tio, estas diversaj manieroj klarigi...</p>
<p>D.<sup>a</sup> <span class="rolulo">Ire.</span>—Intime, ĉe ni mem, ŝi estas malpli kaŝema.
Ĉiumomente ni parolas pri vi, kaj en ĉio ŝi elmontras la grandan
korinklinon kiun ŝi havas por vi, kun kia saĝeco ŝi parolis
hieraŭ nokte post via kuŝiĝo! Mi ne scias kion mi estus doninta
por ke vi povu ŝin aŭdi.</p>
<p><span class="rolulo">D. Die.</span>—Kaj, kiun? Ĉu ŝi parolis pri mi?</p>
<p>D.<sup>a</sup> <span class="rolulo">Ire.</span>—Kaj tiel saĝe; ke estas tre preferinde por knabino de
ŝia aĝo havi edzon nejunan, maturan, respektatan...</p>
<p><span class="rolulo">D. Die.</span>—Kiel? Ŝi<!-- &#348;i: --> diris tion?</p>
<p>D.<sup>a</sup> <span class="rolulo">Ire.</span>—Ne, mi tion diris al ŝi; kaj ŝi aŭskultis min kiel
ŝi estus kvardek-jara virino, tute same. Kiom<!-- Kion --> da aferoj mi diris
al ŝi! Kaj ŝi, kiu estas sufiĉe lerta, kvankam mi mem ne devas
tion diri, ... Kaj, ĉu ne estas domaĝe, sinjoro, vidi kiel nune
oni edziĝas? Oni edzinigas knabineton dekkvinjaran kun nesciulo
dekok-jara, aŭ deksep-jarulino kun dudekdujara vireto; ŝi, knabino,
sen sperto kaj sen prudento, kaj li ankaŭ infano, sen atomo da
talento nek konado de l’ mondo. Nu, sinjoro, tio kion mi diras
estas, kiu devas mastrumi la hejmon? kiu ordoni la servistaron?
kiu instruadi kaj korekti la gefilojn? Ĉar okazas ankaŭ, ke tiuj
gejunuloj malsaĝaj ĝenerale kovras sin tuj per infanoj laŭ terura
rapideco.</p>
<p><span class="rolulo">D. Die.</span>—Tre certe estas domaĝe vidi ĉirkaŭatajn<!-- p.17 --> de infanoj
multajn gepatrojn, kiuj ne havas la talenton, la sperton, aŭ la
virton kiuj estas necesaj por aranĝadi ilian edukadon.</p>
<p>D.<sup>a</sup> <span class="rolulo">Ire.</span>—Kion mi povas certigi al vi, sinjoro, tio estas, ke
mi apenaŭ estis deknaŭ-jara kiam mi edziniĝis unuan fojon kun mia
mortinta don Epifanio—li estu en la ĉielo!—Kaj li estis homo tia,
(kun pardono via), ke estas neeble trovi alian pli ĝentilan aŭ pli
sinjoran... kaj samtempe<!-- santempe --> tiel gajhumora kaj bonvola! Nu, pardonu, li
havis kvindekses jarojn, tre bone kalkulitajn, kiam li edziĝis kun
mi.</p>
<p><span class="rolulo">D. Die.</span>—Bona aĝo... Li ne estis infano, sed...</p>
<p>D.<sup>a</sup> <span class="rolulo">Ire.</span>—Ĝuste mi tion volis diri. Do, ne konvenis por mi en
tiu tempo ia junulo malsaĝa, malpripensema... Ne, sinjoro... Kaj
neniu diru, ke li estis malsana aŭ senforta—tio neniel! Li estis
dank’ al Dio, sana kiel pomo; en la tuta daŭro de lia vivo li nur
suferis atakojn de speco da epilepsio, kiu kelkfoje minacis lin.
Sed poste, kiam ni edziĝis tio komencis lin ataki tiel ofte kaj
tiel forte, ke post sep monatoj<!-- nonatoj --> mi vidis min vidvino kaj graveda
kun infano, kiu naskiĝis poste, sed fine tiu ĉi ankaŭ mortis pro
skarlatino.</p>
<p><span class="rolulo">D. Die.</span>—Atentu! Kian posteulon lasis tiu bona don Epifanio!</p>
<p>D.<sup>a</sup> <span class="rolulo">Ire.</span>—Jes, sinjoro. Kiel ne?</p>
<p><span class="rolulo">D. Die.</span>—Mi diras tion ĉar poste rezultas... Sed pri tio oni ne
bezonas zorgi... Kaj ĉu ĝi estis knabo aŭ knabino?</p><!-- p.18 -->
<p>D.<sup>a</sup> <span class="rolulo">Ire.</span>—Knabo tre bela. Kiel arĝentaĵo estis la anĝeleto.</p>
<p><span class="rolulo">D. Die.</span>—Certe estis konsolaĵo havi tian infanon, kaj...</p>
<p>D.<sup>a</sup> <span class="rolulo">Ire.</span>—Ho, sinjoro, ili igas multe suferi, sed tio ne estas
grava, ĝi<!-- grava &#265;i --> estas granda ĝojo, granda.</p>
<p><span class="rolulo">D. Die.</span>—Mi ja kredas vin.</p>
<p>D.<sup>a</sup> <span class="rolulo">Ire.</span>—Jes, sinjoro.</p>
<p><span class="rolulo">D. Die.</span>—Oni facile komprenas la plezuron kaj...</p>
<p>D.<sup>a</sup> <span class="rolulo">Ire.</span>—Kial ne?</p>
<p><span class="rolulo">D. Die.</span>—La ĉarmegon ilin vidi ludetantajn kaj ridantajn, ilin
karesi kaj partopreni en iliaj<!-- iliajn --> nepekaj ĝojoj.</p>
<p>D.<sup>a</sup> <span class="rolulo">Ire.</span>—Ho, miaj karegaj infanoj! Dudekdu mi havis per la tri
edzoj, kiujn mi havis ĝis nun kaj el ili ĉiuj nur restas al mi
fraŭlineto; sed mi certigas vin, ke...</p></div>
<div class="sceno" id="a1s5">
<h3>SCENO V</h3>
<p class="partoprenantoj">Simono, D.<sup>a</sup> Irene, D. Diego.</p>
<p><span class="rolulo">Sim.</span> (<i>Enirante tra la centra pordo.</i>)—Sinjoro, la veturisto
atendas.</p>
<p><span class="rolulo">D. Die.</span>—Diru al li, ke mi tuj iros. Ha, alportu unue mian bastonon
kaj ĉapelon; mi volas promeneti en la kamparo. (<i>Simono eniras la
ĉambron de don Diego, revenas kun ĉapelo kaj bastono, donas<!-- p.19 --> ilin
al sia mastro, kaj je la fino de la sceno li foriras kun li tra la
centra pordo.</i>) Tial, mi supozas, ke morgaŭ frumatene ni ekiros?</p>
<p>D.<sup>a</sup> <span class="rolulo">Ire.</span>—Ne ekzistas kontraŭaĵo por tio. Je la horo, kiun vi
diros.</p>
<p><span class="rolulo">D. Die.</span>—Ĉirkaŭ la sesa. He?</p>
<p>D.<sup>a</sup> <span class="rolulo">Ire.</span>—Tre bone.</p>
<p><span class="rolulo">D. Die.</span>—Ni havos la sunon malantaŭe. Mi diros ke li venu
duonhoron pli frue.</p>
<p>D.<sup>a</sup> <span class="rolulo">Ire.</span>—Jes, ĉar mi havas mil pakaĵetojn por ordigi.</p></div>
<div class="sceno" id="a1s6">
<h3>SCENO VI</h3>
<p class="partoprenantoj">D.<sup>a</sup> Irene, Rita.</p>
<p>D.<sup>a</sup> <span class="rolulo">Ire.</span>—Helpu min Dio! Nun mi memoras... Ĉu oni lasis ĝin
morti? Rita!</p>
<p><span class="rolulo">Rita.</span>—Sinjorino. (<i>Alvenas Rita kun kapkusenoj kaj lit-tukoj sub
sia brako.</i>)</p>
<p>D.<sup>a</sup> <span class="rolulo">Ire.</span>—Kion vi faris pri la turdo? Ĉu vi donis al ĝi
nutraĵon?</p>
<p><span class="rolulo">Rita.</span>—Jes, sinjorino. Ĝi manĝis pli ol la struto. Mi metis ĝin
tien, en la fenestron de la galerio.</p>
<p>D.<sup>a</sup> <span class="rolulo">Ire.</span>—Ĉu vi faris la litojn?</p>
<p><span class="rolulo">Rita.</span>—Via jam estas farita. Mi tuj faros la aliajn, antaŭ
noktiĝo, ĉar se ne, tial, ke ni nur<!-- p.20 --> havas lumon per unu oleolampo
kaj ĝi ne havas meĉon, mi estos malhelpata.</p>
<p>D.<sup>a</sup> <span class="rolulo">Ire.</span>—Kaj tiu knabino, kion ŝi faras?</p>
<p><span class="rolulo">Rita.</span>—Ŝi disrompas kukon por la manĝo de don Perikito.</p>
<p>D.<sup>a</sup> <span class="rolulo">Ire.</span>—Kiel malvolonta mi estas por skribi. (<!-- --><i>Ŝi leviĝas
kaj eniras sian ĉambron.</i>) Sed estas necese, ĉar tiu bona
Circuncisión estas plena je timo.</p>
<p><span class="rolulo">Rita.</span>—Kia sensencaĵo! Nur pasis du horoj de kiam ni foriris de
tie kaj oni jam komencas sendi kaj resendi poŝtaĵojn. Kiel malmulte
mi amas virinojn hipokritajn kaj flatemajn! (<i>Ŝi eniras la ĉambron
de donja Francisca.</i>)</p></div>
<div class="sceno" id="a1s7">
<h3>SCENO VII</h3>
<p class="partoprenantoj">Kalamoĉo.</p>
<p class="instrukcio">(<i>Li eniras tra la centra pordo kun valizoj, vipo kaj botoj; li
metas ĉion sur la tablon kaj sidiĝas.<!-- sidi&#285;as --></i>)</p>
<p class="sennome">Ho, oni difinis al mi la 3.<sup>an</sup>! Dio, pardonu. Bonege konas mi la 3.<sup>an</sup>!
Pli fama kolektado da insektoj ne ekzistas eĉ en la Muzeo de
Naturscienco. Mi timegas eniri tien... Ho, ve, kiajn dolorojn mi
havas! Tiuj ĉi estas verege doloroj. Paciencon, malfeliĉa Kalamoĉo,
paciencon... Kaj dank’ al la ĉevaletoj, ĉar ili diris: Ni ne povas
plu. Ĉar se ne, mi ne vidus nun la numeron 3.<sup>an</sup> kun la Egiptaj
pestoj, kiujn ĝi enhavas. Resume, se la bestoj estos vivaj<!-- p.21 --> morgaŭ
matene, miraklo estos. Ili defalas pro laceco... (<i>Rita ekkantas interne,
Kalamoĉo leviĝas streĉante sin.</i>) Aŭskultu! Danc-muzikon? Ŝi
ne kantas malbone... Ha, aventuron ni tuj havos! Fi, kiamaniere
mi estas disrompita!</p></div>
<div class="sceno" id="a1s8">
<h3>SCENO VIII</h3>
<p class="partoprenantoj">Rita, Kalamoĉo.</p>
<p><span class="rolulo">Rita.</span>—Plibone estas fermi, por ke neniu ŝtelu vestaĵojn, kaj...
(<i>Penante enmeti la ŝlosilon.</i>) Nu, vere ĉi tiu ŝlosilo estas
abomena.</p>
<p><span class="rolulo">Kal.</span>—Ĉu vi volas ke mi helpu vin, belulino?</p>
<p><span class="rolulo">Rita.</span>—Mi dankas, beluleto.</p>
<p><span class="rolulo">Kal.</span>—Ho, Rita! Ĉu vi?</p>
<p><span class="rolulo">Rita.</span>—Kalamoĉo!</p>
<p><span class="rolulo">Kal.</span>—Kia feliĉa renkontiĝo!</p>
<p><span class="rolulo">Rita.</span>—Kaj, via mastro?</p>
<p><span class="rolulo">Kal.</span>—Ni ambaŭ ĵus alvenis.</p>
<p><span class="rolulo">Rita.<!-- Rila. --></span>—Ĉu estas vere?</p>
<p><span class="rolulo">Kal.</span>—Ne, estas ŝerce. En la momento kiam li ricevis la leteron de
donja Francisca, mi ne scias kien li iris, nek kun kiu li parolis,
nek kiel li tion aranĝis; mi nur scias ke tiun posttagmezon ni
forveturis de Zaragozo. Ni rapidis kiel du fulmoj sur la vojo.
Hodiaŭ ni alvenis al Guadalajara, kaj tuj ni ekscias, ke la
birdoj estis jam forflugantaj. Ree<!-- p.22 --> sur la ĉevaloj, kaj de nove
rajdante, ŝvitante kaj vipfrapante. Fine, lacigitaj la bestoj, kaj
duonlacigitaj ni mem, ni haltis tie ĉi intencante reeliri morgaŭ.
Mia Leŭtenanto ĵus iris al ĉefa Kolegio vidi ian amikon dum oni
preparas vespermanĝon. Jen la historio.<!-- historio?--></p>
<p><span class="rolulo">Rita.</span>—Do, li estas tie ĉi?</p>
<p><span class="rolulo">Kal.</span>—Jes, kaj pli ol iam enamigita, ĵaluza, fajregema, maltimega
ĝis eĉ mortigi iun ajn, kiu disputos lian rajton al lia adorata
Francinjo.</p>
<p><span class="rolulo">Rita.</span>—Kion vi diras?</p>
<p><span class="rolulo">Kal.</span>—Tion mem.</p>
<p><span class="rolulo">Rita.</span>—Kiel grandan plezuron vi donas al mi! Nun ja vidiĝas la
amo, kiun li havas por ŝi.</p>
<p><span class="rolulo">Kal.</span>—Amon!... Bagatelon!... Kompare kun li la arabo Gazul’ estis
timulo, Medoro hontemulo, kaj Gaiferoso lernanto de eklezia doktrino.</p>
<p><span class="rolulo">Rita.</span>—Ho, kiam tion ekscios mia fraŭlino!</p>
<p><span class="rolulo">Kal.</span>—Sed, ni komprenu tion! Kial vi estas tie ĉi? Kun kiu estas
vi? Kiel alvenis vi tien ĉi? Kia...</p>
<p><span class="rolulo">Rita.</span>—Mi tion rakontos. La patrino de donja Francinjo komencis
skribi leterojn post leteroj dirinte, ke ŝi interkonsentis ŝian
edziniĝon en Madrido kun sinjoro riĉa, honesta, respektata; resume,
nobla kaj perfekta, tiel ke oni ne povis pli deziri. Turmentite la
knabino de tiaj proponoj, kaj sensanigite de la longedaŭraj admonoj
de tiu sankta monaĥino, ŝi deviĝis konsenti fari ĉion, kion oni
diros al ŝi... Sed mi ne povas trograndigi ŝian ploregadon, la
suferado de l’ malfeliĉulineto.<!-- p.23 --> Ŝi ne volis plu dormi nek manĝi.
Kaj samtempe estis necesege konduti kaŝeme, tiel<!-- tial --> ke neniu suspektu
la veron. De ĉio rezultis, ke post la unua teruro, kiam ni povis
pripensadi rimedojn kaj forkurojn, ni sukcesis nur skribi leteron
al via mastro, esperante, ke se lia amo estas tiel vera kaj tiel
honesta kiel li profesis al ni, li ne konsentos, ke ŝin posedu alia
homo nekonata, kaj ke perdiĝu por eterne tiom da karesoj, tiom da
larmoj kaj tiom da ekĝemoj dismetitaj sur la muro de la ĝardeno.
Sed tuj post la forsendo de nia letero, jen estas la veturilo kun la
kondukisto Gasparo, kun siaj bluaj ŝtrumpoj, kaj la patrino kaj la
fianĉo kiuj venas por ŝi. Ni rapide kolektis niajn pakaĵojn, oni
ligis la kestojn, ni diris adiaŭon al tiuj bonaj virinoj kaj post
rapidega kurado jen ni estas tie ĉi en Alcalá. La haltado<!-- altado --> estas por
ke la sinjorino vizitu alian onklinon sian, ankaŭ monaĥino, tiel
surda kaj tiel sulkigita kiel tiu, kiun ni postlasis. Ŝi jam vidis
ŝin, jam sufiĉe kisis ŝin unu post unu ĉia religiulino, kaj mi
kredas ke morgaŭ frumatene ni foriros. Tiel ni troviĝis...</p>
<p><span class="rolulo">Kal.</span>—Jes, ne parolu plu... Sed... ĉu vere la fianĉo estas en la
gastejo?</p>
<p><span class="rolulo">Rita.</span>—Tiu estas lia ĉambro (<i>montrante la ĉambron de don Diego</i>,
<i>tiun de donja Irene</i>, <i>kaj tiun de donja Francisca</i>), tiu estas la
patrina, kaj tiu la nia.</p>
<p><span class="rolulo">Kal.</span>—Kiel «nia»? Ĉu via kaj mia?</p>
<p><span class="rolulo">Rita.</span>—Ne, certe. Tie ĉi la fraŭlino kaj mi dormos hodiaŭ
nokton, ĉar hieraŭ, metitaj ni tri en<!-- p.24 --> tiun kontraŭan, ni povis
nek stari piede nek dormi unu momenton nek eĉ respiri.</p>
<p><span class="rolulo">Kal.</span>—Bone, adiaŭ. (<i>Li reprenas la aferojn, kiujn li metis sur la
tablon, laŭ forira maniero.</i>)</p>
<p><span class="rolulo">Rita.</span>—Kien vi iras?</p>
<p><span class="rolulo">Kal.</span>—Mi scias tion... Sed, ĉu la fianĉo kunportas servistojn,
amikojn aŭ aliajn, kiuj savos lin el la unua danĝero, kiu minacos
lin?</p>
<p><span class="rolulo">Rita.</span>—Unu servisto akompanas lin.</p>
<p><span class="rolulo">Kal.</span>—Malgranda afero!... Aŭskultu, diru al li pro Dio, ke li
preparu sin, ĉar li estas en danĝero. Adiaŭ!</p>
<p><span class="rolulo">Rita.</span>—Ĉu vi revenos baldaŭ?<!-- balda&#365;. --></p>
<p><span class="rolulo">Kal.</span>—Supozeble. Tiuj ĉi aferoj bezonas rapidecon, kaj kvankam
mi apenaŭ povas marŝi, estas necese, ke mia leŭtenanto<!-- le&#365;tenanfo --> lasu la
viziton kaj venu prizorgi sian negocon, ordigu la enterigon de tiu
homo, kaj... Nu, tiu estas nia ĉambro. Ĉu ne?</p>
<p><span class="rolulo">Rita.</span>—Jes, de la fraŭlino kaj mia.</p>
<p><span class="rolulo">Kal.</span>—Friponino!</p>
<p><span class="rolulo">Rita.</span>—Sentaŭgulo! Adiaŭ.</p>
<p><span class="rolulo">Kal.</span>—Adiaŭ, malbelulino! (<i>Li eniras la ĉambron de don Carlos
kun la pakaĵoj.</i>)</p></div><!-- p.25 -->
<div class="sceno" id="a1s9">
<h3>SCENO IX</h3>
<p class="partoprenantoj">D.<sup>a</sup> Francisca, Rita.</p>
<p><span class="rolulo">Rita.</span>—Kiel petolema li estas!... Sed... dank’ al Dio, don Felix
tie ĉi!... Jes, li amas ŝin, tio estas videbla. (<i>Eliras Kalamoĉo
de la ĉambro de don Carlos, kaj foriras tra la centra pordo.</i>)
Ho, lasu ke oni parolu; estas viroj tre ĝentilaj; kaj tiam, kion
povas fari virino? Ilin ami, devige, ilin ami. Sed, kion diros la
fraŭlineto kiam ŝi vidos lin? ĉar ŝi estas blindenamigita por li.
Karulino! ĉu ne estus domaĝe se... Jen ŝi estas.</p>
<p>D.<sup>a</sup> <span class="rolulo">Fran.</span>—(<i>Enirante.</i>) Ho, ve, Rita!</p>
<p><span class="rolulo">Rita.</span>—Kio estas? Ĉu vi ploris?</p>
<p>D.<sup>a</sup> <span class="rolulo">Fran.</span>—Ĉu mi ne devas plori? Se vi estus vidinta mian
patrinon... Treege decidinta, ke mi amu tiun homon. Se ŝi scius
tiun homon. Se ŝi scius tion, kion vi scias, ŝi ne ordonus ke mi
faru neeblaĵojn... Ke li estas tiel bona, ke li estas tiel riĉa,
ke mi estos tiel feliĉa kun li... Ŝi tre koleriĝis kaj nomis min
fripona, malobeema... Malfeliĉa mi! ĉar mi ne mensogas nek scias
hipokriti, pro tio ŝi nomas min fripona.</p>
<p><span class="rolulo">Rita.</span>—Fraŭlino, pro Dio, ne estu tiel malĝoja.</p>
<p>D.<sup>a</sup> <span class="rolulo">Fran.</span>—Ja, ĉar vi ne aŭdis ŝin... Kaj ŝi diras, ke
don Diego plendas, ke mi<!-- ni --> nenion diras al li... Tro diras mi al li,
kaj mi tre penadis ĝis nun ŝajniĝi kontenta<!-- kontenta, --> kun li, kiel mi
neniel estas, kaj<!-- p.26 --> rideti kaj babili... Kaj ĉio por kontentigi mian
patrinon, ĉar se ne... Sed la Virgulino bone scias ke tio ne venas
el mia koro. (<i>La teatro komencas mallumiĝi iom post iom.</i>)</p>
<p><span class="rolulo">Rita.</span>—Ho, ĉesu, ne estas ankoraŭ necesa tiom da maltrankvileco!
Kiu scias?... Ĉu vi ne memoras jam tiun feliĉan tagon, kiun ni
pasigis la lastan jaron en la kampodomo de l’ administranto?</p>
<p>D.<sup>a</sup> <span class="rolulo">Fran.</span>—Ho, kiel mi povas forgesi ĝin? Sed... kion vi volas
diri al mi?</p>
<p><span class="rolulo">Rita.</span>—Mi volas diri ke tiu sinjoro, kiun vi vidis tie kun la kruco
verda, tiel ĝentila, tiel bele vestita...</p>
<p>D.<sup>a</sup> <span class="rolulo">Fran.</span>—Kiom da paroloj!... Don Felix... Kaj, kio?</p>
<p><span class="rolulo">Rita.</span>—Kiu akompanis nin ĝis la urbo...</p>
<p>D.<sup>a</sup> <span class="rolulo">Fran.</span>—Bone... kaj poste li revenis, kaj mi vidis lin,
malfeliĉe, multajn fojojn... malsaĝe konsilita de vi.</p>
<p><span class="rolulo">Rita.</span>—Kial, fraŭlino? Kiun ni ofendis? Ĝis<!-- Gis --> nun neniu en la
monaĥinejo suspektis tion. Li neniam eniris tra la pordoj, kaj kiam
nokte li parolis kun vi, estis inter vi du spaco tiel longa, ke vi
ofte malbenis ĝin... Sed tio ne estas la afero. Kion mi volas diri
al vi, tio estas, ke estas neeble, ke amanto kiel tiu forgesu sian
adoratan Francinjon. Konsideru ke ĉio, kion ni sekrete legis en
romanoj ne valoras, kion ni vidis ĉe li. Ĉu vi memoras tiujn tri
manplaŭdojn kiuj aŭdiĝis inter la dekunua kaj la dekdua nokte? kaj
tiun sonan frapeton tiel delikatan kaj signifan?</p><!-- p.27 -->
<p>D.<sup>a</sup> <span class="rolulo">Fran.</span>—Ho, Rita! Jes, mi ĉion memoras kaj dum mi vivos mi
konservos la memoron. Sed li forestas, kaj eble amuzas sin per nova
amindumo.</p>
<p><span class="rolulo">Rita.</span>—Mi ne povas tion kredi.</p>
<p>D.<sup>a</sup> <span class="rolulo">Fran.</span>—Sed li estas viro, kaj ili ĉiuj...</p>
<p><span class="rolulo">Rita.</span>—Kia sensencaĵo! Ne trompu vin, fraŭlino. Ĉe viroj kaj
ĉe virinoj okazas tio sama, kio okazas ĉe la melonoj de Añover’.
Estaj bonaj kaj malbonaj; kio ne estas facila, tio estas elekti.
Kiu rezultas malfeliĉa en la elekto, tiu kulpigu sian ŝancon,
sed ne mallaŭdu la komercaĵon ... Estas viroj tre trompemaj, tre
friponaj; sed estas neeble, ke tia estas li kiu donis tiom da pruvoj
de amo kaj persisteco. Tri monatojn daŭris la serenado kaj sekreta
interparolado, kaj dum tiu tuta tempo vi bone scias, ke ni neniam
vidis ĉe li agon neĝentilan, nek aŭdis ĉe lia buŝo vorton
malhonestan aŭ malrespektan.</p>
<p>D.<sup>a</sup> <span class="rolulo">Fran.</span>—Estas vere. Tial mi amis lin multe, tial mi havas lin
tiel fiksita tie ĉi... tie ĉi... (<i>Ŝi montras sian bruston.</i>) Kion
estus li dirinta kiam li ricevis mian leteron? Ho, mi bone scias,
kion li dirus... Ho, jes!... Estas domaĝe!... Tre certe... Kara
Francinjo!... Kaj ĉio finiĝis... Li sendube ne dirus pli... nenion
pli.</p>
<p><span class="rolulo">Rita.</span>—Ne, fraŭlino, li ne diris tion.</p>
<p>D.<sup>a</sup> <span class="rolulo">Fran.</span>—Kion vi scias?</p>
<p><span class="rolulo">Rita.</span>—Mi bone scias. Kiam li legis la leteron li tuj estus
ekveturinta kaj venos flugante konsoli sian amikinon. Sed...
(<i>Alproksimiĝante al la pordo de l’<!-- del --> ĉambro de donja Irene.</i>)</p><!-- p.28 -->
<p>D.<sup>a</sup> <span class="rolulo">Fran.</span>—Kien vi iras?</p>
<p><span class="rolulo">Rita.</span>—Mi volas vidi, ĉu...</p>
<p>D.<sup>a</sup> <span class="rolulo">Fran.</span>—Ŝi skribas.</p>
<p><span class="rolulo">Rita.</span>—Ŝi, do, devos baldaŭ fini, ĉar komencas noktiĝi...
Fraŭlino, tio, kion mi diris estas ĉio tute vera... Don Felix estas
nun en Alcalá.</p>
<p>D.<sup>a</sup> <span class="rolulo">Fran.</span>—Kion vi diras? Ne trompu min.</p>
<p><span class="rolulo">Rita.</span>—Tiu estas lia ĉambro... Kalamoĉo ĵus parolis kun mi.</p>
<p>D.<sup>a</sup> <span class="rolulo">Fran.</span>—Ĉu<!-- Cu --> vere?</p>
<p><span class="rolulo">Rita.</span>—Jes, fraŭlino, li jam eliris lin serĉi tial ke...</p>
<p>D.<sup>a</sup> <span class="rolulo">Fran.</span>—Do, li amas min! Ho, Rita, kiel bone ni agis
avertinte lin... Sed ĉu vi vidas tian ĝentilecon?... Ĉu li fartas
bone?... Veturadi tiom da mejloj sole por vidi min... ĉar mi lin
ordonis...! Kiel dankema mi devas esti por li! Ho, mi promesas ke li
ne plendos pro mi. Eterna dankemeco kaj amo.</p>
<p><span class="rolulo">Rita.</span>—Mi nun iros serĉi kandelojn. Mi penos restadi tie malsupre
ĝis kiam ili revenos. Mi tiam scios, kion li diras kaj intencas fari
ĉar dum ni estos ĉiuj tie ĉi povas okazi ia terura batalo inter la
patrino, la filino, la fianĉo kaj la amanto, kaj se mi ne preparas
bone tiun ĉi renkontiĝon ni ĉiuj ruiniĝos en ĝi.</p>
<p>D.<sup>a</sup> <span class="rolulo">Fran.</span>—Vi estas prava. Sed, ne... Li estas kuraĝa kaj
talenta, kaj li scios decidi tion kio estas plej bona. Kaj kiel vi
avertos min? Memoru, tuj kiam li venos mi volas vidi lin.</p><!-- p.29 -->
<p><span class="rolulo">Rita.</span>—Estu trankvila. Mi lin venigos tien ĉi, kaj faros tiun
tuseton sekan... ĉu vi komprenas min?</p>
<p>D.<sup>a</sup> <span class="rolulo">Fran.</span>—Jes, bone.</p>
<p><span class="rolulo">Rita.</span>—Nu, tiam vi eliros, kun ia ajn preteksto. Mi restos sola
kun la sinjorino. Mi parolados kun ŝi pri ĉiuj ŝiaj edzoj kaj pri
ŝiaj bofratoj, kaj pri la episkopo, kiu mortis sur la maro... Krom
tio, se estos tie don Diego...</p>
<p>D.<sup>a</sup> <span class="rolulo">Fran.</span>—Bone, iru, kaj tuj kiam li alvenos...</p>
<p><span class="rolulo">Rita.</span>—En tiu sama momento.</p>
<p>D.<sup>a</sup> <span class="rolulo">Fran.</span>—Ne forgesu tusi.</p>
<p><span class="rolulo">Rita.</span>—Ne timu.</p>
<p>D.<sup>a</sup> <span class="rolulo">Fran.</span>—Se vi scius kiel mi estas konsolita!</p>
<p><span class="rolulo">Rita.</span>—Kvankam vi ne ĵuros, mi vin kredas.</p>
<p>D.<sup>a</sup> <span class="rolulo">Fran.</span>—Ĉu vi memoras kiam li diris, ke estis neeble, ke li
forigu min el sia memoro, ke ne estas danĝeroj kiuj kontraŭstaros
lin, nek malhelpoj, kiujn li ne detruos por mi?</p>
<p><span class="rolulo">Rita.</span>—Jes, mi bone memoras.</p>
<p>D.<sup>a</sup> <span class="rolulo">Fran.</span>—Ho, nun vidu kiel li diris veron.</p>
<p class="instrukcio">(<i>D.<sup>a</sup> Francisca foriras en la ĉambron de D.<sup>a</sup> Irene; Rita, tra
la centra pordo.</i>)</p></div><!-- p.30 -->
<h2 class="akto">DUA AKTO</h2>
<div class="sceno" id="a2s1">
<h3>SCENO I</h3>
<p class="instrukcio">(<i>Teatro malluma.</i>)</p>
<p>D.<sup>a</sup> <span class="rolulo">Fran.</span> (<i>sola</i>).—Ankoraŭ neniu aperas... (<i>Ŝi
alproksimiĝas al la centra pordo, kaj revenas.</i>) Kiom da malpacienco
mi havas! Kaj diras mia patrino ke mi estas naivulino, ke mi nur
pensas ludi kaj ridi, kaj ke mi ne scias tion kio estas amo... Jes,
deksep jaroj, kaj ne plenaj ankoraŭ, sed mi scias bone kio estas
amegi, kaj kiom da maltrankvileco kaj larmoj tio kostas.</p></div>
<div class="sceno" id="a2s2">
<h3>SCENO II</h3>
<p class="partoprenantoj">D.<sup>a</sup> Irene, D.<sup>a</sup> Francisca.</p>
<p>D.<sup>a</sup> <span class="rolulo">Ire.</span>—Sola kaj sen lumo vi lasis min tie.</p>
<p>D.<sup>a</sup> <span class="rolulo">Fran.</span>—Ĉar vi estis finanta vian leteron, patrino, kaj por
ne distri vin mi venis tien ĉi, kie estas multe pli malvarmete.</p>
<p>D.<sup>a</sup> <span class="rolulo">Ire.</span>—Sed tiu knabino, kie ŝi estas? kial ŝi<!-- p.31 --> ne alportas
kandelon? Pro la plej malgranda afero ŝi malfruas unu tutan jaron,
kaj mi kiu havas karakteron kiel pulvon... (<i>Ŝi sidiĝas.</i>) Estu
ĉio por Dio!... Kaj ankoraŭ ne venis don Diego?</p>
<p>D.<sup>a</sup> <span class="rolulo">Fran.</span>—Ŝajnas ke ne.</p>
<p>D.<sup>a</sup> <span class="rolulo">Ire.</span>—Nu, memoru, filino mia, kion mi jam diris. Kaj atentu
ke mi ne ŝatas diri dufoje aferon ian. Tiu ĉi sinjoro estas
ofendita, kaj li havas grandan kaŭzon.</p>
<p>D.<sup>a</sup> <span class="rolulo">Fran.</span>—Bone; jes, sinjorino, mi ja scias. Ne min riproĉu
plu.</p>
<p>D.<sup>a</sup> <span class="rolulo">Ire.</span>—Tio ĉi ne estas riproĉi, filino; ĝi estas konsili.
Tial ke vi ne havas ankoraŭ saĝecon por kompreni kian bonaĵon<!-- kia bona&#309;o -->
estas alveninta al nia pordo... Kaj aparte kiam mi estas kovrita de
ŝuldoj, tiel ke mi ne scias kio estus fariĝinta via malfeliĉa
patrino... ĉiam faletante kaj leviĝante... Kuracistoj, apoteko...
Kaj tiu sovaĝulo, don Bruno (sed ĉar li mortis, Dio lin pardonu!)
kiu igis min pagi po kvin kaj sep frankoj unu papereton da piloloj
el asafetido kaj kolokintido... Konsideru ke tre malmultaj sukcesas
fari edziniĝon kiel vian. Kvankam ni ne devas tian ŝancon al viaj
meritoj nek al mia agemeco, sed al la preĝoj de viaj onklinoj kiuj
estas piulinoj. Kion vi diras?</p>
<p>D.<sup>a</sup> <span class="rolulo">Fran.</span>—Mi, nenion, patrineto.</p>
<p>D.<sup>a</sup> <span class="rolulo">Ire.</span>—Fi! vi neniam diras ion. Dio min helpu! Kiam mi
parolas al vi pri tio, vi havas nenion por diri.</p></div><!-- p.32 -->
<div class="sceno" id="a2s3">
<h3>SCENO III</h3>
<p class="partoprenantoj">Rita <i>(eniras tra la centra pordo kun kandeloj kaj metas ilin<!-- illin -->
sur la tablon),</i> D.<sup>a</sup> Irene, D.<sup>a</sup> Francisca.</p>
<p>D.<sup>a</sup> <span class="rolulo">Ire.</span>—Nu, virino, mi kredis, ke vi ne venus ja tiun ĉi
nokton.</p>
<p><span class="rolulo">Rita.</span>—Sinjorino, mi malfruis ĉar oni devis eliri aĉeti
kandelojn... Tial ke la fumo de la lampo faras al vi tiom da malbono!</p>
<p>D.<sup>a</sup> <span class="rolulo">Ire.</span>—Certe, ĝi faras al mi grandegan malbonon, kun tiu ĉi
kapdoloro kiun mi suferas... Mi fine deviĝis forigi la kanforajn
bandaĵojn; ili neniel taŭgis por mi. La hostioj estas ŝajne
pli bonaj... Atentu, lasu tie la kandelon kaj portu alian en mian
ĉambron kaj fermu la kurtenojn por ke ĉio ne pleniĝu je kuloj.</p>
<p><span class="rolulo">Rita.</span>—Tre bone. (<i>Ŝi prenas kandelon kaj ŝajnigas foriri.</i>)</p>
<p>D.<sup>a</sup> <span class="rolulo">Fran.</span> (<i>Flanken al Rita.</i>)—Ĉu li ne venis?</p>
<p><span class="rolulo">Rita.</span>—Li venos.</p>
<p>D.<sup>a</sup> <span class="rolulo">Ire.</span>—Aŭskultu, donu la leteron kiu kuŝas sur la tablo
al servisto de l’ gastejo, por ke li portu ĝin tuj al la poŝto.<!-- posto. -->
(<i>Foriras Rita en la ĉambron de D.<sup>a</sup> Irene.</i>) Kaj vi, karulino,
kion vi havas por vespermanĝi? Ĉar ni devas baldaŭ kuŝiĝi por
ekiri frumatene.</p><!-- p.33 -->
<p>D.<sup>a</sup> <span class="rolulo">Fran.</span>—Ĉar la monaĥinoj donis al mi iom por manĝeti
posttagmeze...</p>
<p>D.<sup>a</sup> <span class="rolulo">Ire.</span>—Malgraŭ tio... almenaŭ iom da supo por komfortigi<!-- konforti -->
la stomakon... (<i>Eniras Rita kun letero en la mano, kaj ĝis fino de
la sceno ŝajnigas ekiri kaj revenas, laŭ montro de la dialogo.</i>)
Memoru, vi varmigu la buljonon kiun ni apartigis tagmeze kaj preparu
por ni du tasojn da supo, kaj alportu ilin tuj kiam ili estos pretaj.</p>
<p><span class="rolulo">Rita.</span>—Ĉu nenion plu?</p>
<p>D.<sup>a</sup> <span class="rolulo">Ire.</span>—Ne, nenion... Ha! sed faru la supon bone varmigita.</p>
<p><span class="rolulo">Rita.</span>—Jes, mi ja scias.</p>
<p>D.<sup>a</sup> <span class="rolulo">Ire.</span>—Rita!</p>
<p><span class="rolulo">Rita.</span>—Ankoraŭ! Kion vi ordonas?</p>
<p>D.<sup>a</sup> <span class="rolulo">Ire.</span>—Memorigu bone la serviston, ke li tuj portu la
leteron... Sed ne, pli bone estas... Mi ne volas ke li portu ĝin,
ĉar ili estas tiel drinkemuloj,<!-- drinkemuloj --> ke neniu povas... Diru vi al Simono,
ke mi diris ke li havu la bonecon meti ĝin en la poŝtakeston. Ĉu
vi komprenas?</p>
<p><span class="rolulo">Rita.</span>—Jes, sinjorino.</p>
<p>D.<sup>a</sup> <span class="rolulo">Ire.</span>—Ha, aŭskultu!</p>
<p><span class="rolulo">Rita.</span>—Ankoraŭ!</p>
<p>D.<sup>a</sup> <span class="rolulo">Ire.</span>—Vere, tio ĉi ne urĝas... sed tuj poste vi devas
preni la turdon el tie kaj pendigi ĝin tie ĉi, por ke ĝi ne falu
kaj vundiĝu... (<i>Foriras Rita tra la centra pordo.</i>) Kian malbonan
nokton ĝi kaŭzis al mi! Imagu, do! La besto, dum la tuta, sankta<!-- p.34 -->
nokto, ne faris alion ol kantadi la <i>Gloria Patri</i> kaj ripetadi la
preĝon pri la sankta mortkitelo. Tio estas, sendube, edifa... sed
kiam oni deziras dormi...</p></div>
<div class="sceno" id="a2s4">
<h3>SCENO IV</h3>
<p class="partoprenantoj">D.<sup>a</sup> Irene, D.<sup>a</sup> Francisca.</p>
<p>D.<sup>a</sup> <span class="rolulo">Ire.</span>—Nu, kredeble don Diego renkontis iun sur la strato
kaj pro tio li malfruas... Vere li estas sinjoro tre respektinda,
tre akurata... Tiel bona Kristano! Tiel ĝentila! Tiel afabla! Kaj,
kia grandanima kaj malavara li estas! Kompreneble ĉe viro riĉa kaj
potenca... Kaj, kian hejmon li havas! Ĝi estas brila kiel oro; ĝi
estas mirinda... Kia tolaĵejo! kia kuirejo! kaj kia manĝaĵejo
plena je ĉio kion Dio donas! Sed ŝajnas, ke vi ne atentas kion mi
diras.</p>
<p>D.<sup>a</sup> <span class="rolulo">Fran.</span>—Jes, sinjorino; mi bone aŭdas, sed mi ne volis
interrompi vin.</p>
<p>D.<sup>a</sup> <span class="rolulo">Ire.</span>—Tie vi estos, filino mia, kiel fiŝo en akvo. Se vi
deziros birdetojn el la ĉielo vi havos ilin, ĉar li tiel amas vin,
kaj li estas nobelo tiel respektata kaj religia... Sed, aŭskultu
Francisca, efektive tio lacigas min ke vi ĉiam silentas kiam mi
parolas pri tio... Vere, vi estas enuiga!</p>
<p>D.<sup>a</sup> <span class="rolulo">Fran.</span>—Ho! patrineto, ne koleriĝu.</p>
<p>D.<sup>a</sup> <span class="rolulo">Ire.</span>—Kian kapricon vi havas! Ĉu vi pensas, ke mi ne scias
de kie venas ĉio tio? Ĉu vi ne vidas,<!-- p.35 --> ke mi bone konas la deziron
kiu eniris vian paseran kapon? Dio pardonu min!</p>
<p>D.<sup>a</sup> <span class="rolulo">Fran.</span>—Sed, kion vi scias do?</p>
<p>D.<sup>a</sup> <span class="rolulo">Ire.</span>—Kiel? Ĉu vi kredas, ke vi povas trompi min? Ho!
filino, mi<!-- ml --> estas ja nejuna, mi scias multe kaj mi havas tro da
sagaceco por ke vi povu trompi min.</p>
<p>D.<sup>a</sup> <span class="rolulo">Fran.</span>—(<i>Flanken.</i>) Mi perdiĝis.</p>
<p>D.<sup>a</sup> <span class="rolulo">Ire.</span>—Ne kalkulante kun via patrino,—kvazaŭ vi ne havas
patrinon. Mi certigas vin, ke se ne estus por tio ĉi, estus ja
tute necese eltiri vin el la monaĥinejo. Kvankam mi estus devigata
fari la vojiradon piede kaj sole, mi estus eltiranta vin el tie...
Mirigas min la ideo de tiu ĉi knabino! Nur ĉar ŝi vivis iomete
da tempo inter monaĥinoj ŝi kaptis la kapricon fariĝi monaĥino
ŝi ankaŭ! Kion scias ŝi pri tio, kaj kion...? En ĉiuj statoj oni
servas Dion,<!-- Dion --> Francinjo, sed la unua devo de filino obeema estas plaĉi
sian patrinon, ami ŝin, akompani ŝin, kaj konsoli ŝin en ŝiaj
kontraŭaĵoj... Sciu tion,<!-- tiun, --> do, se vi ankoraŭ<!-- anka&#365;e --> ne scias<!-- sciis --> ĝin.</p>
<p>D.<sup>a</sup> <span class="rolulo">Fran.</span>—Estas vere, patrino. Sed mi neniam intencis forlasi
vin.</p>
<p>D.<sup>a</sup> <span class="rolulo">Ire.</span>—Ho, tio estas ke mi ne scias...</p>
<p>D.<sup>a</sup> <span class="rolulo">Fran.</span>—Ne, sinjorino, kredu min. Francinjo neniam disiĝos
de sia patrino, nek donos al ŝi enuojn.</p>
<p>D.<sup>a</sup> <span class="rolulo">Ire.</span>—Pripensu ke estu certa tio kion vi diras.</p><!-- p.36 -->
<p>D.<sup>a</sup> <span class="rolulo">Fran.</span>—Jes, sinjorino, ĉar mi ne scias mensogi.</p>
<p>D.<sup>a</sup> <span class="rolulo">Ire.</span>—Nu, filino, vi ja scias kion mi diras. Vi vidas kion
vi perdas, kaj vi konos la malĝojon kiun vi donos al mi se vi ne
kondutos dece... Ne forgesu tion.</p>
<p>D.<sup>a</sup> <span class="rolulo">Fran.</span>—(<i>Flanken.</i>) Ho, ve!</p></div>
<div class="sceno" id="a2s5">
<h3>SCENO V</h3>
<p class="partoprenantoj">D. Diego <i>(eniras tra la centra pordo kaj lasas sur la
tablo sian ĉapelon kaj bastonon),</i> D.<sup>a</sup> Irene, D.<sup>a</sup>
Francisca.</p>
<p>D.<sup>a</sup> <span class="rolulo">Ire.</span>—Nu, kial tiel malfrue?</p>
<p><span class="rolulo">D. Die.</span>—Tuj kiam mi eliris, mi renkontis la rektoron de Malago kaj
doktoron Padilla, kaj ĝis kiam ili plenigis min per ĉokolado kaj
kukoj ili ne volis lasi min. (<i>Li sidiĝas apud D.<sup>a</sup> Irene.</i>) Kaj
nun, kiel vi fartas?</p>
<p>D.<sup>a</sup> <span class="rolulo">Ire.</span>—Tre bone.</p>
<p><span class="rolulo">D. Die.</span>—Kaj D.<sup>a</sup> Francinjo?</p>
<p>D.<sup>a</sup> <span class="rolulo">Ire.</span>—D.<sup>a</sup> Francinjo ĉiam rememorema pri siaj monaĥinoj.
Mi ĵus diris al ŝi ke nun estas tempo ŝanĝi sistemon kaj pensi
sole plaĉi sian patrinon kaj ŝin obei.</p>
<p><span class="rolulo">D. Die.</span>—Diablo! ĉu ŝi tiom rememoras...?</p>
<p>D.<sup>a</sup> <span class="rolulo">Ire.</span>—Ĉu vi miras? Ĉe knabinoj... Ili ne<!-- p.37 --> scias kion ili
deziras, nek kion ili abomenas. En tia aĝo, tiel...</p>
<p><span class="rolulo">D. Die.</span>—Ne; iom post iom, tute ne. Precipe en tiu aĝo la pasioj
estas pli fortaj kaj decidemaj ol en nia, kaj des pli neperfekta
kaj malforta la saĝeco, ju pli perfortaj estas la agoj de l’ koro.
(<i>Li ekkaptas unu manon de D.<sup>a</sup> Francisca kaj devigas ŝin sidiĝi<!-- sidi&#349;i -->
apud si.</i>) Sed ĉu vere, D.<sup>a</sup> Francisca, vi volonte reirus en la
monaĥinejon?... Diru la veron.</p>
<p>D.<sup>a</sup> <span class="rolulo">Ire.</span>—Sed ŝi ne...</p>
<p><span class="rolulo">D. Die.</span>—Permesu, sinjorino! permesu ke ŝi mem respondu.</p>
<p>D.<sup>a</sup> <span class="rolulo">Fran.</span>—Vi bone scias kion mi ĵus diris... Ne volu Dio ke mi
kaŭzu al vi malĝojon.</p>
<p><span class="rolulo">D. Die.</span>—Sed tion vi diras tiel malgaje, kaj...</p>
<p>D.<sup>a</sup> <span class="rolulo">Ire.</span>—Tio estas komprenebla, sinjoro. Ĉu vi ne vidas...?</p>
<p><span class="rolulo">D. Die.</span>—Silentu, pro Dio, D.<sup>a</sup> Irene, kaj ne diru al mi tion,
kio estas komprenebla. Kio estas komprenebla, tio estas ke la
knabino estu plena je timo, kaj ne kuraĝu diri eĉ vorton kiu povas
kontraŭstari tion, kion sia patrino volas ke ŝi diru... Sed se tio
okazus, ho, ve! kia ridinda rolo estus mia.</p>
<p>D.<sup>a</sup> <span class="rolulo">Fran.</span>—Ne, sinjoro, tion mem kion diras via Moŝto, tion
diras mi, la samon. Ĉar mi obeos ĉion, kion ŝi ordonos al mi.</p>
<p><span class="rolulo">D. Die.</span>—Ordoni, karulino mia! Ĉe tiuj ĉi aferoj tiel delikataj
la gepatroj saĝaj ne ordonas. Ili inspiras, proponas, konsilas; jes,
ili tion faras, ĉion<!-- p.38 --> tion; sed ordoni! Kaj poste kiu forpelos la
bedaŭrindajn rezultatojn de tio kion ili ordonis? Ĉar, kiel ofte
ni vidas geedzojn malfeliĉajn, unuigojn monstrajn efektivigitajn
nur ĉar la malsaĝa patro volis ordoni kiam li ne devis ordoni?
Kiel ofte mizera virino trovas antaŭtempan morton en la palisaro
de klaŭstro<!-- klaustro --> ĉar ŝia patrino aŭ ŝia onklino obstinis donaci
al Dio ion kion Dio ne deziris. Ho! ne; tio estas malprava. Sciu,
D.<sup>a</sup> Francinjo, ke mi ne estas unu el tiuj homoj kiuj kaŝas
siajn difektojn. Mi scias ke nek mia vidiĝo nek mia aĝo estas
decaj enamigi iun ajn; sed nek ankaŭ kredis mi ke estas neeble ke
knabino saĝa kaj bone edukita povu ami min per tiu amo trankvila kaj
konstanta kiu tiom similas amikecon, kiu sola povas doni feliĉecon
en edza stato. Por ĝin ricevi mi ne serĉis fraŭlinon el tiuj, kiuj
vivadas en honesta libereco... Honesta; ĉar mi ne kulpigas tion kio
ne kontraŭstaras la praktikadon de virto. Sed, kiu estas ŝi, el
ĉiuj, kiu ne havus jam inklinon al alia amanto pli ŝatinda<!-- &#349;atindas --> ol mi?
Kaj en Madrido! Pripensu, en ĉefurbo kiel Madrido!... Tiel pensante
ŝajnis al mi, ke eble mi trovos ĉe vi kion mi deziris.</p>
<p>D.<sup>a</sup> <span class="rolulo">Ire.</span>—Kaj vi povas kredi, sinjoro D. Diego, ke...</p>
<p><span class="rolulo">D. Die.</span>—Mi tuj finos, sinjorino; permesu ke mi finu. Mi bone
komprenas, kara Francinjo, kian grandan influon havis sur vian animon
la sanktaj kutimoj kiujn vi vidis uzadi en tiu malpeka rifuĝejo
de la religio kaj la virto; sed se malgraŭ ĉio tio la fantazio
hejtigita, cirkonstancoj neatenditaj, igis vin elekti personon pli
indan, sciu ke mi nenion<!-- p.39 --> volas perforte. Mi estas verdirema; mia
koro kaj mia lango neniam kontraŭdiras unu la alian. Tion saman mi
petas al vi, Francinjo, sincerecon. La amo kiun mi havas por vi ne
devas igi vin malfeliĉa. Via patrino ne estas kapabla deziri ion
nejustan, kaj ŝi scias tre bone ke neniu estas feliĉa per forto.
Se vi ne trovas ĉe mi ecojn kiuj vin inklinas, se vi sentas alian
ameton en via koro, kredu min, la plej malgranda sekreto kaŭzus al
mi multegan bedaŭron.</p>
<p>D.<sup>a</sup> <span class="rolulo">Ire.</span>—Ĉu mi povas paroli nun, sinjoro?</p>
<p><span class="rolulo">D. Die.</span>—Ŝi, ŝi devas paroli, kaj sen rememorigisto kaj sen
tradukisto.</p>
<p>D.<sup>a</sup> <span class="rolulo">Ire.</span>—Kiam mi tion ordonos...</p>
<p><span class="rolulo">D. Die.</span>—Nu, vi povas nun tion ordoni, ĉar estas ŝi, kiu devas
respondi. Mi edziĝos kun ŝi; kun vi, ne.</p>
<p>D.<sup>a</sup> <span class="rolulo">Ire.</span>—Mi kredas, sinjoro D. Diego, ke nek kun ŝi nek kun
mi. Kian opinion havas vi pri ni? Prave diras ŝia baptopatro, kaj
tre klare li skribis al mi antaŭ malmultaj tagoj, kiam mi avizis
lin pri tiu ĉi fianĉiĝo. Ĉar, kvankam li ne revidis ŝin de la
tago kiam li tenis ŝin en preĝejo, li amas ŝin multege, kaj al
ĉiuj kiuj traveturas Burgon de Osma li demandas kiel ŝi fartas, kaj
senĉese li sendas komplimentojn per la kondukisto.</p>
<p><span class="rolulo">D. Die.</span>—Bone, sinjorino, kion skribis la baptopatro? Aŭ, pli bone
parolante, kian rilaton havas tio ĉio al la afero kiu nun okupas
nin?</p>
<p>D.<sup>a</sup> <span class="rolulo">Ire.</span>—Jes, sinjoro, ĝi havas rilaton; jes, sinjoro.<!-- p.40 -->
Kaj kvankam mi mem tion diras, mi certigas al vi ke eĉ pastro ia
de Atocha neniam verkis leteron pli bonan ol tiu, kiun li sendis
pri la edziniĝo de la knabino... Kaj li ne estas profesoro, nek
abituriento, nek io simila, sed ordinara homo, kvazaŭ negrava,
simpla burĝo, kiu havas mizeran oficon kie li apenaŭ perlaboras
sufiĉon por manĝi... Sed li estas tre ruza, kaj scias ĉion, kaj
havas mirindan facilecon paroladi kaj skribas laŭ ĝojiga stilo,
preskaŭ la tuta letero estis verkita Latine,—ĉu vi aŭdas? kaj en
ĝi li donis tre prudentajn konsilojn. Ŝajnas ke li perfekte divenis
tion ĉi, kiu nun okazas al ni.</p>
<p><span class="rolulo">D. Die.</span>—Sed, sinjorino, neniel<!-- nenio --> okazas afero ia kiu povas vin
ofendi.</p>
<p>D.<sup>a</sup> <span class="rolulo">Ire.</span>—Kial? Ĉu vi volas ke mi ne ofendiĝu aŭdante vin
paroli pri mia filino laŭ maniero, kiu... Ŝi, kun aliaj amoj aŭ
duboj!... Nu, se tiaj ekzistus... Dio pardonu min!... mi mortigus
ŝin per batoj; ĉu vi scias? Respondu al li tuj, tial ke li volas,
ke vi parolu kaj mi silentu. Rakontu al li kiom da amantoj vi lasis
en Madrido, kiam vi estis dudekjara, kaj tiujn, kiujn vi havis en la
monaĥinejo<!-- monaninejo --> ĉe tiu sankta virino. Diru tion por ke li trankviliĝu,
kaj...</p>
<p><span class="rolulo">D. Die.</span>—Mi, sinjorino, estas pli trankvila ol vi.</p>
<p>D.<sup>a</sup> <span class="rolulo">Ire.</span>—Respondu al li.</p>
<p>D.<sup>a</sup> <span class="rolulo">Fran.</span>—Mi ne scias kion respondi. Vi estas tiel kolerigitaj.</p>
<p><span class="rolulo">D. Die.</span>—Ne, karulino; tio ĉi estas nur iom<!-- p.41 --> klarigi tion, kion
oni devas diri, sed koleri! neniel. D.<sup>a</sup> Irene scias kiom mi
estimas ŝin.</p>
<p>D.<sup>a</sup> <span class="rolulo">Ire.</span>—Jes, sinjoro, mi tion scias, kaj mi estas tre dankema
pro la favoroj, kiujn vi faris al ni... kaj precipe por tio...</p>
<p><span class="rolulo">D. Die.</span>—Neniu parolu pri danko; ĉio tio kion mi povas fari estas
malmulta... Mi nur deziras ke D.<sup>a</sup> Francinjo estu kontenta.</p>
<p>D.<sup>a</sup> <span class="rolulo">Ire.</span>—Nu, ĉu ŝi ne tia estas? Respondu.</p>
<p>D.<sup>a</sup> <span class="rolulo">Fran.</span>—Jes, sinjoro, mi estas kontenta.</p>
<p><span class="rolulo">D. Die.</span>—Kaj ke la ŝanĝo de stato kiu alproksimiĝas ne kaŭzu al
ŝi la plej malgrandan bedaŭron.</p>
<p>D.<sup>a</sup> <span class="rolulo">Ire.</span>—Ne, sinjoro; tute kontraŭe. Edziĝo pli ŝatinda al
ĉiuj ne estas imagebla.</p>
<p><span class="rolulo">D. Die.</span>—Sub tiu supozo mi povas certigi vin ke ŝi neniam havos
kaŭzon penti. En nia hejmo ŝi vivos amata kaj adorata; kaj mi
esperas ke per bonaĵoj mi meritos ŝian estimon kaj amikecon.</p>
<p>D.<sup>a</sup> <span class="rolulo">Fran.</span>—Mi dankas vin, sinjoro D. Diego... Al orfulino
malriĉa, senhelpa kiel mi!...</p>
<p><span class="rolulo">D. Die.</span>—Sed de ecoj tiel estimindaj, ke ili ŝin indigas je pli
granda riĉeco.</p>
<p>D.<sup>a</sup> <span class="rolulo">Ire.</span>—Venu tien ĉi, venu... Venu tien ĉi, filino mia!</p>
<p>D.<sup>a</sup> <span class="rolulo">Fran.</span>—Patrineto!</p>
<p class="instrukcio">(<i>D.<sup>a</sup> Francisca leviĝas, ĉirkaŭprenas<!-- &#265;iuka&#365;prenas --> sian patrinon, kaj ili sin
karesas reciproke.</i>)</p>
<p>D.<sup>a</sup> <span class="rolulo">Ire.</span>—Ĉu<!-- Cu --> vi vidas kiom mi amas vin?</p><!-- p.42 -->
<p>D.<sup>a</sup> <span class="rolulo">Fran.</span>—Jes, sinjorino.</p>
<p>D.<sup>a</sup> <span class="rolulo">Ire.</span>—Kaj kiom mi serĉas vian feliĉecon; ĉar mia sola
celo estas vidi vin loĝigita antaŭ ol mi mortu.</p>
<p>D.<sup>a</sup> <span class="rolulo">Fran.</span>—Mi bone scias tion.</p>
<p>D.<sup>a</sup> <span class="rolulo">Ire.</span>—Karulino mia! Ĉu vi estos bona?</p>
<p>D.<sup>a</sup> <span class="rolulo">Fran.</span>—Jes, sinjorino.</p>
<p>D.<sup>a</sup> <span class="rolulo">Ire.</span>—Ho! vi ne scias kiom vin amas via patrino.</p>
<p>D.<sup>a</sup> <span class="rolulo">Fran.</span>—Sed, ĉu mi do ne amas vin?</p>
<p><span class="rolulo">D. Die.</span>—Ni foriru, ni foriru de tie ĉi. (<i>Leviĝas D. Diego, kaj
poste D.<sup>a</sup> Irene.</i>) Iu povas alveni kaj trovi nin tri plorantajn
kiel tri infanoj.</p>
<p>D.<sup>a</sup> <span class="rolulo">Ire.</span>—Jes; vi parolas prave.</p>
<p class="instrukcio">(<i>Ili du iras en la ĉambron de D.<sup>a</sup> Irene. D.<sup>a</sup> Francisca iras poste;
kaj Rita, kiu eniras tra la centra pordo, ŝin haltigas.</i>)</p></div>
<div class="sceno" id="a2s6">
<h3>SCENO VI</h3>
<p class="partoprenantoj">Rita, D.<sup>a</sup> Francisca.</p>
<p><span class="rolulo">Rita.</span>—Fraŭlino... He! Silenton! Fraŭlino...</p>
<p>D.<sup>a</sup> <span class="rolulo">Fran.</span>—Kion vi volas?</p>
<p><span class="rolulo">Rita.</span>—Li venis.</p>
<p>D.<sup>a</sup> <span class="rolulo">Fran.</span>—Kiel?</p>
<p><span class="rolulo">Rita.</span>—Li ĵus alvenis. Mi donis al li kareson,—petante<!-- p.43 --> al vi
pardonon—kaj nun li supreniras la ŝtuparon.</p>
<p>D.<sup>a</sup> <span class="rolulo">Fran.</span>—Ho, Dio!... Kion mi devas fari?</p>
<p><span class="rolulo">Rita.</span>—Belega demando! Nun estas plej grave ne perdi tempon per
amindumaj sensencaĵoj... Al la afero... kaj prudente. Kaj memoru
ke en la loko, kie ni trovas nin la interparolado ne povas esti tre
longa... Jen li estas.</p>
<p>D.<sup>a</sup> <span class="rolulo">Fran.</span>—Jes; estas li.</p>
<p><span class="rolulo">Rita.</span>—Mi foriras vigligi<!-- vigli --> tiujn personojn... Kuraĝon, fraŭlino, kaj
decidecon. (<i>Ŝi eniras la ĉambron de D.<sup>a</sup> Irene.</i>)</p>
<p>D.<sup>a</sup> <span class="rolulo">Fran.</span>—Ne, ne, ĉar mi ankaŭ... Sed ne konvenas...</p></div>
<div class="sceno" id="a2s7">
<h3>SCENO VII</h3>
<p class="partoprenantoj">D. Carlos <i>(eniras tra la centra pordo),</i> D.<sup>a</sup>
Francisca.</p>
<p><span class="rolulo">D. Car.</span>—Francinjo!... Ĉarmulino mia!... Jen mi estas. Kiel vi
fartas, belulino? kiel?</p>
<p>D.<sup>a</sup> <span class="rolulo">Fran.</span>—Bonvenon al vi.</p>
<p><span class="rolulo">D. Car.</span>—Kial tiel malĝoja? Ĉu ne meritas mia alveno pli da
ĝojo?</p>
<p>D.<sup>a</sup> <span class="rolulo">Fran.</span>—Estas vere. Sed ĵus okazis al mi aferoj kiuj
frenezigas min. Ĉu vi scias?... Jes, vi ja scias. Post kiam mi
skribis tiun leteron, oni venigis<!-- p.44 --> min... Morgaŭ Madridon... Tie
estas mia patrino.</p>
<p><span class="rolulo">D. Car.</span>—Kie?</p>
<p>D.<sup>a</sup> <span class="rolulo">Fran.</span>—Tie, en tiu ĉambro. (<i>Montrante la ĉambron de
D.<sup>a</sup> Irene.</i>)</p>
<p><span class="rolulo">D. Car.</span>—Sola?</p>
<p>D.<sup>a</sup> <span class="rolulo">Fran.</span>—Ne, sinjoro.</p>
<p><span class="rolulo">D. Car.</span>—Ĉu kun la fianĉo edzigota? (<i>Li alproksimiĝas al la
ĉambro de D.<sup>a</sup> Irene, haltas kaj revenas.</i>) Plibone... Sed, ĉu ne
estas alia kun ŝi?</p>
<p>D.<sup>a</sup> <span class="rolulo">Fran.</span>—Neniu plu... Kion vi pensas fari?</p>
<p><span class="rolulo">D. Car.</span>—Se mi forlasus min al mia pasio kaj al tio kion inspiras
al mi tiuj okuloj, bravegaĵon... Sed tempo restas... Li ankaŭ povas
esti homo de honoro, kaj ne estas juste insulti lin, tial ke li amas
virinon tiel indan je amo. Mi ne konas vian patrinon... ho! nun nenio
estas farebla... Via famo postulas la unuan prizorgon.</p>
<p>D.<sup>a</sup> <span class="rolulo">Fran.</span>—Estas granda ŝia obstino ke mi edziniĝu kun li.</p>
<p><span class="rolulo">D. Car.</span>—Tio ne malhelpas.</p>
<p>D.<sup>a</sup> <span class="rolulo">Fran.</span>—Ŝi volas ke tiu ĉi edziĝo efektiviĝu tuj kiam ni
alvenos Madridon.</p>
<p><span class="rolulo">D. Car.</span>—Kial?<!-- Kia? --> Ne, neniam.</p>
<p>D.<sup>a</sup> <span class="rolulo">Fran.</span>—Ambaŭ interkonsentis kaj diras...</p>
<p><span class="rolulo">D. Car.</span>—Bone... Ili diros... Sed ne estas eble...</p><!-- p.45 -->
<p>D.<sup>a</sup> <span class="rolulo">Fran.</span>—Mia patrino senĉese parolas al mi nur pri tio.
Ŝi minacas min; ŝi plenigis min je timo... Li ankaŭ urĝas min,
promesas al mi tiom da bonaĵoj, mi...</p>
<p><span class="rolulo">D. Car.</span>—Kaj vi, kian esperon donas vi al li? Ĉu vi promesis ami
lin multe?</p>
<p>D.<sup>a</sup> <span class="rolulo">Fran.</span>—Sendankemulo!... Ĉu vi ne scias ke?... Sendankemulo!</p>
<p><span class="rolulo">D. Car.</span>—Jes, jes, mi scias, Francinjo... Mi estas via unua amo.</p>
<p>D.<sup>a</sup> <span class="rolulo">Fran.</span>—Kaj mia lasta.</p>
<p><span class="rolulo">D. Car.</span>—Kaj mi perdos la vivon antaŭ ol forlasi la lokon kiun mi
havas en tiu koro... Ĝi estas tute mia... Ĉu ne?</p>
<p>D.<sup>a</sup> <span class="rolulo">Fran.</span>—Kies do povas ĝi esti?</p>
<p><span class="rolulo">D. Car.</span>—Ĉarmulino! Kia dolĉa espero vivigas min!... Unu sola
vorto el tiu buŝo certigas min... Ĝi kuraĝigas min por ĉio...
Resume, jen mi estas. Ĉu vi venigis min por ke mi defendu vin,
liberigu vin, plenumu devon mil kaj mil foje promesitan? Nu, ĝuste
pro tio mi venis. Se vi morgaŭ iros Madridon, mi ankaŭ tien iros.
Via patrino scios kiu mi estas. Tie mi povas kalkuli kun la favoro
de ia maljunulo bonega kaj estimata, kiun, pli bone ol onklo, mi
devas nomi amiko kaj patro. Li ne havas parencon pli proksiman aŭ
pli amatan ol mi; li estas riĉa, kaj se la bonaĵoj de riĉeco havas
por vi allogon ian, tiu ĉi cirkonstanco aldonos feliĉaĵojn al nia
unuiĝo.</p><!-- p.46 -->
<p>D.<sup>a</sup> <span class="rolulo">Fran.</span>—Kaj kian valoron havas por mi la tutaj riĉaĵoj de
la mondo?</p>
<p><span class="rolulo">D. Car.</span>—Mi ja scias. Ambicio ne povas agiti spiriton tiel puran.</p>
<p>D.<sup>a</sup> <span class="rolulo">Fran.</span>—Ami kaj esti amata... Nek deziras mi pli, nek konas
mi pli grandan feliĉon.</p>
<p><span class="rolulo">D. Car.</span>—Ne ekzistas alia... Sed vi devas trankviliĝi kaj atendi
ĝis kiam la ŝanco ŝanĝos nian nunan bedaŭron por daŭra feliĉeco.</p>
<p>D.<sup>a</sup> <span class="rolulo">Fran.</span>—Sed, kiel ni agos por ke mia bona patrino ne ricevu
malĝojon?... Ŝi amas min tiom!... Mi ĵus diris al ŝi ke mi ne
malĝojigos ŝin, ke neniam mi forlasos ŝin, ke ĉiam mi estos
obeema kaj bona... Kaj ŝi karesis min tiel kortuŝita! Ŝi restis
tiel konsolita pro la malmulto kiun mi sukcesis eldiri... Mi ne
scias, mi ne scias, kian vojon vi trovos por ke ni ne enfalu en tiujn
ĉi danĝerojn.</p>
<p><span class="rolulo">D. Car.</span>—Mi ĝin serĉos... Ĉu vi ne konfidos je mi?</p>
<p>D.<sup>a</sup> <span class="rolulo">Fran.</span>—Nepre, mi konfidas. Ĉu vi kredas ke mi estus viva
se tiu espero ne vivigus min? Sola kaj nekonata de ĉiuj, kion mi
povus fari? Se vi ne estus veninta, mia melankolio estus mortiginta
min, ĉar mi ne havas iun al kiu mi turnus min, nek al kiu mi povus
komuniki ĝian kaŭzon. Sed vi kondutis kiel nobelo kaj amanto, kaj
per via alveno vi ĵus donis al mi la plej bonan pruvon de via granda
amo. (<i>Kortuŝita ŝi ekploras.</i>)</p>
<p><span class="rolulo">D. Car.</span>—Kia ploro!... Kiel ĝi konvinkas!... jes, Francinjo, mi
sola sufiĉas por defendi vin kontraŭ<!-- p.47 --> ĉiuj kiuj subpremos vin. Kiu
kuraĝos kontraŭstari amanton akceptitan? Nenion timu.</p>
<p>D.<sup>a</sup> <span class="rolulo">Fran.</span>—Ĉu vere?</p>
<p><span class="rolulo">D. Car.</span>—Nenion... La amo unuigis niajn korojn per fortaj ligiloj,
kaj nur la morto povas ilin diskunigi</p></div>
<div class="sceno" id="a2s8">
<h3>SCENO VIII</h3>
<p class="partoprenantoj">Rita, D. Carlos, D.<sup>a</sup> Francisca.</p>
<p><span class="rolulo">Rita.</span>—Fraŭlino, eniru, eniru. Via patrino demandas pri vi. Mi
iras alporti la vespermanĝon kaj poste ili tuj kuŝiĝos. Kaj vi,
sinjoro amindumanto, vi povas disponi je vi mem.</p>
<p><span class="rolulo">D. Car.</span>—Jes; ne konvenas veki suspekton. Mi ne bezonas diri plu.</p>
<p>D.<sup>a</sup> <span class="rolulo">Fran.</span>—Nek mi ankaŭ.</p>
<p><span class="rolulo">D. Car.</span>—Ĝis morgaŭ, per la taglumo ni vidos tiun ĉi faman
konkuranton.</p>
<p><span class="rolulo">Rita.</span>—Sinjoron tre respektindan, tre riĉan, tre prudentan, kiu
portas longan ĵakon kaj blankan ĉemizon, kaj li havas sesdek
tutajn jarojn sub sia peruko. (<i>Ŝi foriras tra la centra pordo.</i>)</p>
<p>D.<sup>a</sup> <span class="rolulo">Fran.</span>—Ĝis morgaŭ.</p>
<p><span class="rolulo">D. Car.</span>—Adiaŭ, Francinjo.</p>
<p>D.<sup>a</sup> <span class="rolulo">Fran.</span>—Iru kuŝiĝi kaj ripozi.</p>
<p><span class="rolulo">D. Car.</span>—Ripozi kun ĵaluzo!</p><!-- p.48 -->
<p>D.<sup>a</sup> <span class="rolulo">Fran.</span>—Pri kiu?</p>
<p><span class="rolulo">D. Car.</span>—Bonan nokton. Dormu bone, Francinjo</p>
<p>D.<sup>a</sup> <span class="rolulo">Fran.</span>—Dormi kun amo!</p>
<p><span class="rolulo">D. Car.</span>—Adiaŭ, ĉarmulino.</p>
<p>D.<sup>a</sup> <span class="rolulo">Fran.</span>—Adiaŭ (<i>Ŝi eniras la ĉambron de D.<sup>a</sup> Inés.</i>)</p></div>
<div class="sceno" id="a2s9">
<h3>SCENO IX</h3>
<p class="partoprenantoj">D. Carlos <i>(promenante maltrankvile),</i> Kalamoĉo.</p>
<p><span class="rolulo">D. Car.</span>—Forpreni ŝin de mi?... Ne, li estu kiu ajn, li ne
forprenos ŝin de mi... Nek estos ŝia patrino tiel malsaĝa, tiel
obstina pro tiu edziĝo, kiam ŝi ekscios ke ŝia filino malamas
ĝin... kaj ke mi min intermetas... Sesdek jaroj!... Ĝuste li devas
esti tre riĉa... La mono!... Malbenita estu ĝi, kiu kreas tiom da
malpaco!</p>
<p><span class="rolulo">Kal.</span> (<i>enirante tra la centra pordo.</i>)—Nu, sinjoro, ni havas
duonon da kaprido rostita kaj... almenaŭ ĝi ŝajnas kaprido... Ni
havas belegan salaton de kresoj sen miksaĵo ia de malbonaj herboj,
bone lavitan, sekigitan kaj pretigitan per tiuj ĉi pekaj manoj miaj,
tiel ke ne estas eble havi ion pli bongustan. Blankan panon, kaj
trijaran vinon... sekve, se ni devas manĝi kaj dormi, mi opinias,
ke...</p>
<p><span class="rolulo">D. Car.</span>—Bone. Kie ni manĝos?</p><!-- p.49 -->
<p><span class="rolulo">Kal.</span>—Malsupre. Tie mi pretigis tablon mallarĝan, mizeran, kiu
ŝajnas plibone stablon de forĝisto.</p>
<p><span class="rolulo">Rita.</span>—(<i>Enirante tra la centra pordo kun kelkaj teleroj, tasoj,
kuleroj kaj tablotuko</i>). Kiu petas supon?</p>
<p><span class="rolulo">D. Car.</span>—Profiton al vi!</p>
<p><span class="rolulo">Kal.</span>—Se estas ia belulineto kiu volas manĝi kapridon rostitan,
ŝi levu fingron.</p>
<p><span class="rolulo">Rita.</span>—La belulineto jam manĝis duonon da telerego da hakaĵo...
Sed mi dankas, sinjoro militisto. (<i>Ŝi eniras en la Ĉambron de
D.<sup>a</sup> Irene</i>).</p>
<p><span class="rolulo">Kal.</span>—Dankema vi plaĉas al mi, adorata.</p>
<p><span class="rolulo">D. Car.</span>—Nu, ni iru.</p>
<p><span class="rolulo">Kal.</span>—Ho! ho! ho! (<i>Kalamoĉo ekiras al la centra<!-- certra --> pordo kaj
revenas; li alproksimiĝas al D. Carlos,<!-- Canlos, --> kaj ili interparolas sekrete
ĝis fino de la sceno, kiam Kalamoĉo paŝas antaŭen kaj salutas
Simonon</i>). He! silentu; mi diras...</p>
<p><span class="rolulo">D. Car.</span>—Kion?</p>
<p><span class="rolulo">Kal.</span>—Ĉu vi ne vidas tiun, kiu venas tien ĉi?</p>
<p><span class="rolulo">D. Car.</span>—Ĉu estas Simono?</p>
<p><span class="rolulo">Kal.</span>—Li mem... Sed kiel diable li...</p>
<p><span class="rolulo">D. Car.</span>—Kaj kion ni faros?</p>
<p><span class="rolulo">Kal.</span>—Mi ne scias. Demandi, mensogi kaj... Ĉu vi donas permeson
por...?</p>
<p><span class="rolulo">D. Car.</span>—Jes, mensogu tiom kiom vi volos... Kial estas veninta tien
ĉi tiu homo?</p></div><!-- p.50 -->
<div class="sceno" id="a2s10">
<h3>SCENO X</h3>
<p class="partoprenantoj">Simono <i>(eniras tra la centra pordo),</i> D. Carlos,
Kalamoĉo.</p>
<p><span class="rolulo">Kal.</span>—Simono, ĉu estas vi?</p>
<p><span class="rolulo">Sim.</span>—Saluton, Kalamoĉo. Kiel vi fartas?</p>
<p><span class="rolulo">Kal.</span>—Bonege.</p>
<p><span class="rolulo">Sim.</span>—Kiom mi ĝojas pro...</p>
<p><span class="rolulo">D. Car.</span>—Nu, ĉu vi en Alcalá? Kio nova okazas do?</p>
<p><span class="rolulo">Sim.</span>—Ho! ĉu vi, sinjoro, estis tie? Diablo!</p>
<p><span class="rolulo">D. Car.</span>—Kaj mia onklo?</p>
<p><span class="rolulo">Sim.</span>—Tre sana.</p>
<p><span class="rolulo">Kal.</span>—Sed, ĉu li restis en Madrido, aŭ...</p>
<p><span class="rolulo">Sim.</span>—Kiu estus dirinta al mi...? Kiel strange! Neniam pensis mi,
ke... Kaj vi, ĉian fojon pli bela... Do, vi venis vidi vian onklon,
ĉu ne?</p>
<p><span class="rolulo">Kal.</span>—Sendube vi alportas depeŝon de via mastro?</p>
<p><span class="rolulo">Sim.</span>—Kaj kiel varmega mi estis? kaj kia polvo sur la vojo! Hu!</p>
<p><span class="rolulo">Kal.</span>—Verŝajne vi venis kolekti monon, ĉu ne?</p>
<p><span class="rolulo">D. Car.</span>—Kredeble. Ĉar mia onklo havas tiun bieneton en
Ajalviro... Ĉu vi ne venis por tio?</p>
<p><span class="rolulo">Sim.</span>—Kaj kia fripono rezultas la administranto!<!-- p.51 --> Neniam mi vidis
en la tuta kamparo laboriston pli ruzan aŭ pli disputeman. Nu, ĉu
vi venis de Zaragozo?</p>
<p><span class="rolulo">D. Car.</span>—Nu, imagu vi...</p>
<p><span class="rolulo">Sim.</span>—Aŭ ĉu vi tien iras?</p>
<p><span class="rolulo">D. Car.</span>—Kien?</p>
<p><span class="rolulo">Sim.</span>—Zaragozon. Ĉu ne estas tie la regimento?</p>
<p><span class="rolulo">Kal.</span>—Sed, amiko, ni foriris la pasintan someron de Madrido. Ĉu ni
ne devas esti vojaĝintaj pli ol kelkaj mejloj?</p>
<p><span class="rolulo">Sim.</span>—Kion mi scias? Iuj vojaĝas poŝte kaj estas pli ol kvar
monatoj sur la vojo. Ĝi devas esti malbonega vojo.</p>
<p><span class="rolulo">Kal.</span> (<i>flanken, sin apartigante de Simono</i>).—Malbenita vi estu,
kaj via vojo, kaj la friponino kiu naskis vin!</p>
<p><span class="rolulo">D. Car.</span>—Sed, ankoraŭ vi ne diris, ĉu mia onklo estas en Madrido
aŭ en Alcalá, nek kial vi venis, nek...</p>
<p><span class="rolulo">Sim.</span>—Vi estas prava... Mi tuj rakontos... Bone, do... Nu, la
mastro diris...</p></div>
<div class="sceno" id="a2s11">
<h3>SCENO XI</h3>
<p class="partoprenantoj">D. Diego, D. Carlos, Simono, Kalamoĉo.</p>
<p><span class="rolulo">D. Die.</span> (<i>parolante interne</i>).—Ne, ne estas necese; ĉar estas
lumo tie ĉi. Bonan nokton, Rita. (<i>D. Carlos ŝanceliĝas, kaj
apartigas sin al la fundo de l’ teatro.</i>)</p><!-- p.52 -->
<p><span class="rolulo">D. Car.</span>—Mia onklo!</p>
<p><span class="rolulo">D. Die.</span>—Simono! (<i>Eliras D. Diego el la ĉambro de D.<sup>a</sup> Irene,
sin direktante al sia propra; li ekvidas D. Carlos kaj alproksimiĝas
al li. Simono prezentas lumon kaj tuj lasas la kandelon sur la
tablon.</i>)</p>
<p><span class="rolulo">Sim.</span>—Jen mi estas, sinjoro.<!-- slnjoro. --></p>
<p><span class="rolulo">D. Car.</span>—Ĉio perdiĝis.</p>
<p><span class="rolulo">D. Die.</span>—Nu... sed, kiu estas tiu?</p>
<p><span class="rolulo">Sim.</span>—Amiko via, sinjoro.</p>
<p><span class="rolulo">D. Car.</span>—Mi mortas.</p>
<p><span class="rolulo">D. Die.</span>—Kial amiko? Kiel? Alportu tiun lumon.</p>
<p><span class="rolulo">D. Car.</span>—Onklo! (<i>Li volas kisi la manon de D. Diego, kiu kolere
apartigas lin.</i>)</p>
<p><span class="rolulo">D. Die.</span>—For de tie ĉi!</p>
<p><span class="rolulo">D. Car.</span>—Sinjoro!</p>
<p><span class="rolulo">D. Die.</span>—For! Mi ne scias kial mi ne... Kion vi faras tie ĉi?</p>
<p><span class="rolulo">D. Car.</span>—Se vi ekkoleras kaj...</p>
<p><span class="rolulo">D. Die.</span>—Kion vi faras tie ĉi?</p>
<p><span class="rolulo">D. Car.</span>—Mia malfeliĉo venigis min.</p>
<p><span class="rolulo">D. Die.</span>—Ĉiam kaŭzante al mi enuon, ĉiam. Sed...
(<i>alproksimiĝante<!-- alprosimi&#285;ante --> al D. Carlos</i>), kion vi diras? Ĉu vere vi havas
malfeliĉon?... Diru do, kio okazis? Kial estas vi tie ĉi?</p>
<p><span class="rolulo">Kal.</span>—Tial ke li respektegas vin kaj li tre amas vin, kaj...</p><!-- p.53 -->
<p><span class="rolulo">D. Die.</span>—Al vi mi nenion demandas. Kial vi forlasis Zaragozon sen
mia permeso? Kial vi timas ekvidante min? Ion vi faris; jes, certe,
vi faris ian sensencaĵon, kiu kostos la vivon al via malfeliĉa
onklo.</p>
<p><span class="rolulo">D. Car.</span>—Ne, sinjoro, ĉar mi neniam forgesos la principojn de
veremeco kaj prudento, kiujn vi tiel ofte inspiris al mi.</p>
<p><span class="rolulo">D. Die.</span>—Kial vi venis, do? Ĉu estas duelo? Ĉu estas ŝuldoj? Ĉu
estas ia malpaco kun viaj ĉefoj? Liberigu min de tiu dubo, Carlos...
Filo mia, senigu min je tiu malkvieto.</p>
<p><span class="rolulo">Kal.</span>—Nu, tio ĉio estas nur ke...</p>
<p><span class="rolulo">D. Die.</span>—Mi jam diris ke vi silentu... Venu ĉi tien. (<i>Ekkaptante
unu manon de D. Carlos, li apartigas sin kun li en angulon de l’
teatro kaj mallaŭte parolas kun li.</i>) Diru al mi kio okazas?</p>
<p><span class="rolulo">D. Car.</span>—Malsaĝaĵo, manko de obeo al vi. Veni Madridon sen
via antaŭa permeso... Mi multe pentas, ĉar vi tiel ĉagreniĝis
ekvidinte min.</p>
<p><span class="rolulo">D. Die.</span>—Kaj krom tio, kio okazas?</p>
<p><span class="rolulo">D. Car.</span>—Nenio, sinjoro.</p>
<p><span class="rolulo">D. Die.</span>—Sed kia malfeliĉo estas tiu pri kiu vi parolis?</p>
<p><span class="rolulo">D. Car.</span>—Nenia. Renkonti vin en tiu ĉi loko... kaj tiom ĉagreni
vin kiam mi esperis surprizi vin en Madrido, estadi ĉe vi kelkajn
semajnojn, kaj reveni kontente tial ke mi vidis vin.</p>
<p><span class="rolulo">D. Die.</span>—Ĉu ne estas pli ol tio?</p><!-- p.54 -->
<p><span class="rolulo">D. Car.</span>—Ne, sinjoro.</p>
<p><span class="rolulo">D. Die.</span>—Pripensu bone.</p>
<p><span class="rolulo">D. Car.</span>—Ne, sinjoro. Por tio mi venis. Nenio pli estas.</p>
<p><span class="rolulo">D. Die.</span>—Sed ne diru al mi... Estas neeble ke tiaj forkuradoj...
Ne, sinjoro... Kiu do povus konsenti, ke oficiro foriru kiam li havas
tiun kapricon, kaj tiamaniere forlasu siajn standardojn?... Ĉar se
tiaj ekzemploj ofte ripetiĝus, adiaŭ, disciplino milita... Resume,
tio ne povas esti.</p>
<p><span class="rolulo">D. Car.</span>—Konsideru, sinjoro, ke ni estas en paca tempo: ke
en Zaragozo ne estas bezone deĵori tiel vigle, kiel en aliaj
garnizonoj, kie oni ne permesas ripozi la militistaron... kaj fine,
vi povas supozi, ke mia vojaĝo havas aprobon kaj permeson de miaj
estroj; ke mi ankaŭ zorgas pri mia bona famo, kaj ke kiam mi foriris
mi estis certa, ke mi ne estas necesa tie.</p>
<p><span class="rolulo">D. Die.</span>—Oficiro estas ĉiam necesa por siaj soldatoj. La reĝo
havas lin tie por ke li instruu ilin, protektu ilin kaj donu al ili
ekzemplon de disciplino, de kuraĝo kaj virto.</p>
<p><span class="rolulo">D. Car.</span>—Vi estas prava; sed mi jam diris la kaŭzojn...</p>
<p><span class="rolulo">D. Die.</span>—Ĉiuj tiuj kaŭzoj nenion valoras. Kial vi eksentis tian
deziron vidi vian onklon? Tio kion volas via Moŝta onklo ne estas
vin vidi ĉiusemajne, sed scii ke vi estas homo prudenta kaj ke
vi plenumas viajn devojn. Tio estas kion li volas... Sed... (<i>Li
laŭtigas la voĉon kaj promenas maltrankvile</i>),<!-- p.55 --> mi aranĝos tiel,
ke tiaj petolaĵoj ne ripetiĝos. Kion vi devas nun fari, tio estas
ke vi tuj foriru.</p>
<p><span class="rolulo">D. Car.</span>—Sinjoro, se...</p>
<p><span class="rolulo">D. Die.</span>—Nepre, kaj tuj. Vi ne povas dormi tie ĉi.</p>
<p><span class="rolulo">Kal.</span>—Sed la ĉevaloj ne povas plu kuri, nek sin movi.</p>
<p><span class="rolulo">D. Die.</span>—Forportu ilin do (<i>al Kalamoĉo</i>), kun la valizoj al la
gastejo ekster muroj. Vi (<i>al don Carlos</i>), ne dormos tie ĉi.</p>
<p class="sennome">Iru (<i>al Kalamoĉo</i>), vi, fripono, rapidu. Ĉio suben. Pagu la
kalkulon, selu la ĉevalojn kaj marŝu... Helpu lin, (<i>al Simono</i>).
Kiom da mono vi havas?</p>
<p><span class="rolulo">Sim.</span>—Mi havas ĉirkaŭ kvar aŭ ses uncojn. (<i>Li prenas kelkajn
monerojn el monujo kaj donas ilin al D. Diego.</i>)</p>
<p><span class="rolulo">D. Die.</span>—Donu al mi... Nu, kion vi faras? Ĉu mi ne diris ke tuj?
Flugu. Kaj vi (<i>al Simono</i>), iru kun li, helpu lin kaj ne revenu ĝis
kiam ili estos foririntaj. (<i>La du servistoj eniras la ĉambron de D.
Carlos.</i>)</p></div>
<div class="sceno" id="a2s12">
<h3>SCENO XII</h3>
<p class="partoprenantoj">D. Diego, D. Carlos.</p>
<p><span class="rolulo">D. Die.</span>—Prenu. (<i>Li donas al li la monon.</i>) Tio ĉi sufiĉas por
la vojaĝo. Kiam mi tion ordonas, mi bone scias kion mi faras. Ĉu
vi ne scias, ke estas<!-- p.56 --> ĉio por via bono, kaj ke via alveno tien ĉi
estas malsaĝaĵo? Vi ne devas malĝoji pro tio, nek kredi ke estas
manko je amo... Vi ja scias ke mi ĉiam amis vin, kaj se vi kondutos
konvene mi estos via amiko, kiel mi ĉiam estis.</p>
<p><span class="rolulo">D. Car.</span>—Mi ja scias.</p>
<p><span class="rolulo">D. Die.</span>—Bone, do, obeu kion mi ordonis.</p>
<p><span class="rolulo">D. Car.</span>—Mi nepre tion faros.</p>
<p><span class="rolulo">D. Die.</span>—Al la gastejo ekster muroj. (<i>Al la du servistoj kiuj
eliras el la ĉambro de D. Carlos kun liaj pakaĵoj, kaj foriras tra
la centra pordo</i>). Tie vi povos dormi dum la ĉevaloj manĝos kaj
ripozos, kaj ne revenu tien ĉi sub ia ajn preteksto, nek returnen
iru en la urbon... memoru! kaj je la tria aŭ la kvara, marŝu. Ne
forgesu, ĉar mi ekscios je kiu horo vi foriris. Ĉu vi komprenas?</p>
<p><span class="rolulo">D. Car.</span>—Jes, sinjoro.</p>
<p><span class="rolulo">D. Die.</span>—Atentu ke vi tion faros.</p>
<p><span class="rolulo">D. Car.</span>—Jes, sinjoro, mi faros kiel vi ordonas.</p>
<p><span class="rolulo">D. Die.</span>—Bone, adiaŭ. Ĉion mi pardonas al vi. Dio estu kun vi...
Kaj mi ankaŭ ekscios kiam vi estos alveninta Zaragozon. Ne imagu, ke
mi nescias kion vi faris la lastan fojon.</p>
<p><span class="rolulo">D. Car.</span>—Kion, do, mi faris?</p>
<p><span class="rolulo">D. Die.</span>—Ĉu mi ne diris, ke mi scias kaj ke mi pardonas? Kion pli
vi volas? Ne estas nun necese pritrakti tion. Foriru.</p>
<p><span class="rolulo">D. Car.</span>—Restu kun Dio. (<i>Li kvazaŭ foriras kaj revenas.</i>)</p><!-- p.57 -->
<p><span class="rolulo">D. Die.</span>—Ĉu vi ne kisas la manon de via onklo?</p>
<p><span class="rolulo">D. Car.</span>—Mi ne kuraĝis. (<i>Li kisas la manon de D. Diego kaj ili
ĉirkaŭprenas sin.</i>)</p>
<p><span class="rolulo">D. Die.</span>—Ĉirkaŭprenu min; eble ni ne revidos nin.</p>
<p><span class="rolulo">D. Car.</span>—Kion vi diras? Tion ne permesu Dio!</p>
<p><span class="rolulo">D. Die.</span>—Kiu scias, filo mia? Ĉu vi havas ŝuldojn?<!-- &#349;ulpojn? --> Ĉu vi bezonas
ion?</p>
<p><span class="rolulo">D. Car.</span>—Ne, sinjoro. Nuntempe ne.</p>
<p><span class="rolulo">D. Die.</span>—Strange, ĉar vi estas ĉiam malŝparema. Ĉar vi kalkulas
kun la monujo de via onklo... Bone, do, mi skribos al S.<sup>ro</sup> Aznar,
ke li donu al vi cent doblonojn por mia konto. Kaj atentu pri la
maniero elspezi ilin. Ĉu vi kartludas?</p>
<p><span class="rolulo">D. Car.</span>—Ne, sinjoro, neniam je mia vivo.</p>
<p><span class="rolulo">D. Die.</span>—Atentu pri tio. Nu, bonan vojaĝon. Kaj ne trovarmigu vin;
tagveturoj mezegrandaj kaj ne pli... Ĉu vi foriras kontente?</p>
<p><span class="rolulo">D. Car.</span>—Ne, sinjoro, ĉar vi amas min multe vi kovras min per
bonfaraĵoj kaj mi pagas vin malbone.</p>
<p><span class="rolulo">D. Die.</span>—Ni ne parolu plu pri la pasinto... Adiaŭ.</p>
<p><span class="rolulo">D. Car.</span>—Ĉu vi restas kolerigita de mi?</p>
<p><span class="rolulo">D. Die.</span>—Ne, ne, vere. Mi enuiĝis iom, sed tio ja pasis. (<i>Metante
siajn du manojn sur la ŝultrojn<!-- sxnltrojn --> de D. Carlos.</i>) Kondutu kiel
saĝulo.</p>
<p><span class="rolulo">D. Car.</span>—Ne dubu pri tio.</p><!-- p.58 -->
<p><span class="rolulo">D. Die.</span>—Kiel honorinda oficiro.</p>
<p><span class="rolulo">D. Car.</span>—Mi tion promesas.</p>
<p><span class="rolulo">D. Die.</span>—Adiaŭ, Carlos. (<i>Ili ĉirkaŭprenas sin.</i>)</p>
<p><span class="rolulo">D. Car.</span>—(<i>Aparte, forirante tra la centra pordo.</i>) Kaj mi forlasas
ŝin! Mi perdas ŝin por ĉiam!</p></div>
<div class="sceno" id="a2s13">
<h3>SCENO XIII</h3>
<p class="partoprenantoj">D. Diego.</p>
<p class="sennome">Sufiĉe bone tio aranĝiĝis... Poste li ekscios ĝin, feliĉe... Sed
tion skribi al li ne estas same kiel... Jam farita, ne estas grave...
Li, ĉiam tiel respekta por sia onklo!... Li estas el oro!</p>
<p class="instrukcio">(<i>Li forviŝas siajn larmojn, prenas kandelon, kaj eniras sian ĉambron.
La teatro restas malluma kaj sola dum mallonga tempo.</i>)</p></div>
<div class="sceno" id="a2s14">
<h3>SCENO XIV</h3>
<p class="partoprenantoj">D.<sup>a</sup> Francisca, Rita.</p>
<p class="instrukcio">(<i>Ili eliras el la ĉambro de D.<sup>a</sup> Irene. Rita portas kandelon kaj
metas ĝin sur la tablon.</i>)</p>
<p><span class="rolulo">Rita.</span>—Tie ĉi estas granda silento.</p>
<p>D.<sup>a</sup> <span class="rolulo">Fran.</span>—Ili devas esti jam kuŝiĝintaj... Kredeble ili estas
tre lacaj.</p>
<p><span class="rolulo">Rita.</span>—Ĝuste.</p><!-- p.59 -->
<p>D.<sup>a</sup> <span class="rolulo">Fran.</span>—Veturado tiel longa!</p>
<p><span class="rolulo">Rita.</span>—Devigita de amo, fraŭlino.</p>
<p>D.<sup>a</sup> <span class="rolulo">Fran.</span>—Jes, vi prave parolas: amo... Kaj mi mem, kion mi ne
farus por li?</p>
<p><span class="rolulo">Rita.</span>—Sed tiu ĉi ne estos la lasta mirindaĵo. Kiam ni alvenos
Madridon, tiam ni vere vidos. Tiu malfeliĉulo D. Diego, kian
ĉagrenegon li ricevos! Kaj aliparte li estas sinjoro tiel bona, ke
estas domaĝe...</p>
<p>D.<sup>a</sup> <span class="rolulo">Fran.</span>—Nu, ĝuste de tio devenas ĉio. Se li estus homo
malestiminda, mia patrino ne estus akceptinta lian peton, nek mi
estus devigata kaŝi mian enuon. Sed la afero jam ŝanĝiĝis, Rita.
Don Felix venis kaj mi nun timas neniun. Estante mia sorto regata de
li, mi konsideras min la plej feliĉa el ĉiuj virinoj.</p>
<p><span class="rolulo">Rita.</span>—Ha! okaze mi memoras... Kaj ŝi tiel rekomendis al mi...
Estas videble ke pro tiu ĉi amindumado mia spirito estas... Mi tuj
alportos ĝin... (<i>Ŝi turnas sin al la ĉambro de D.<sup>a</sup> Irene.</i>)</p>
<p>D.<sup>a</sup> <span class="rolulo">Fran.</span>—Kien vi iras?</p>
<p><span class="rolulo">Rita.</span>—Serĉi la turdon, ĉar mi preskaŭ forgesis retiri ĝin el
tie.</p>
<p>D.<sup>a</sup> <span class="rolulo">Fran.</span>—Jes, alportu ĝin; ke ĝi ne komencu preĝadi kiel
hieraŭ nokte... Oni lasis ĝin apud la fenestro... Sed zorgeme, ne
veku la patrinon.</p>
<p><span class="rolulo">Rita.</span>—Jes; aŭskultu la bruon de ĉevaloj kiuj paŝas tie
malsupre. Ĝis alveno al nia strato de la Lupo, numero 7, dua etaĝo,<!-- dua, eta&#285;o -->
estas neutile pensi<!-- p.60 --> pri dormo... Kaj tiu malbenita pordego kiu
knaras tiel...</p>
<p>D.<sup>a</sup> <span class="rolulo">Fran.</span>—Vi povas preni la kandelon.</p>
<p><span class="rolulo">Rita.</span>—Ne estas necese; mi scias kie ĝi troviĝas. (<i>Ŝi foriras
en la ĉambron de D.<sup>a</sup> Irene.</i>)</p></div>
<div class="sceno" id="a2s15">
<h3>SCENO XV</h3>
<p class="partoprenantoj">Simono <i>(eniras tra la centra pordo),</i> D.<sup>a</sup>
Francisca.</p>
<p>D.<sup>a</sup> <span class="rolulo">Fran.</span>—Mi kredis ke vi estas kuŝiĝintaj.</p>
<p><span class="rolulo">Sim.</span>—La mastro sendube tion faris, sed mi ankoraŭ ne scias kie mi
kuŝiĝos... kaj mi estas tiel dormema.</p>
<p>D.<sup>a</sup> <span class="rolulo">Fran.</span>—Kiaj personoj ĵus alvenis?</p>
<p><span class="rolulo">Sim.</span>—Neniu. Estas iuj, kiuj estis tie ĉi kaj ili ĵus foriris.</p>
<p>D.<sup>a</sup> <span class="rolulo">Fran.</span>—La kondukistoj?</p>
<p><span class="rolulo">Sim.</span>—Ne, fraŭlino. Oficiro kun servisto, kiuj iras Zaragozon,
laŭ kion<!-- --> oni diras.</p>
<p>D.<sup>a</sup> <span class="rolulo">Fran.</span>—Kiuj, diras vi, ili estas?</p>
<p><span class="rolulo">Sim.</span>—Ia subkolonelo kun sia servisto.</p>
<p>D.<sup>a</sup> <span class="rolulo">Fran.</span>—Kaj ili estis tie ĉi?</p>
<p><span class="rolulo">Sim.</span>—Jes, fraŭlino, tie en tiu ĉambro.</p>
<p>D.<sup>a</sup> <span class="rolulo">Fran.</span>—Mi ne vidis ilin.</p><!-- p.61 -->
<p><span class="rolulo">Sim.</span>—Ŝajnas<!-- Sajnas --> ke ili alvenis hodiaŭ post-tagmeze... Kredeble ili
jam finis sian aferon... Nu, ili foriris... Bonan nokton, fraŭlino.
(<i>Li eniras la ĉambron de D. Diego.</i>)</p></div>
<div class="sceno" id="a2s16">
<h3>SCENO XVI</h3>
<p class="partoprenantoj">Rita, D.<sup>a</sup> Francisca.</p>
<p>D.<sup>a</sup> <span class="rolulo">Fran.</span>—Ho, Dio mia de mia spirito! Kio estas tio ĉi? Mi ne
povas stari surpiede... Malfeliĉulino! (<i>Ŝi sidiĝas sur seĝon
apud la tablo.</i>)</p>
<p><span class="rolulo">Rita.</span>—Fraŭlino, mi alvenas mortante. (<i>Ŝi kunportas la kaĝon
de la turdo, kaj metas ĝin sur la tablon, malfermas la pordon de la
ĉambro de don Carlos, kaj revenas.</i>)</p>
<p>D.<sup>a</sup> <span class="rolulo">Fran.</span>—Ho, estas certe! Ĉu vi ankaŭ scias?</p>
<p><span class="rolulo">Rita.</span>—Lasu min; mi ankoraŭ ne kredas, kion mi vidis... Tie ĉi
estas neniu... nek valizoj, nek vestoj, nek... sed kiel li povis
trompi min?... Mi mem vidis ilin forirantajn.</p>
<p>D.<sup>a</sup> <span class="rolulo">Fran.</span>—Ĉu estis ili?</p>
<p><span class="rolulo">Rita.</span>—Jes, fraŭlino; ili du.</p>
<p>D.<sup>a</sup> <span class="rolulo">Fran.</span>—Sed ĉu ili forlasis la urbon?</p>
<p><span class="rolulo">Rita.</span>—Mi vigligis<!-- viglis --> ilin ĝis kiam ili trairis la Pordegon de
Martiroj. Ĝi estas tre proksima.</p>
<p>D.<sup>a</sup> <span class="rolulo">Fran.</span>—Kaj ĉu tiu estas la vojo al Aragono?</p>
<p><span class="rolulo">Rita.</span>—Tiu estas.</p><!-- p.62 -->
<p>D.<sup>a</sup> <span class="rolulo">Fran.</span>—Malinda! Malindulo!</p>
<p><span class="rolulo">Rita.</span>—Fraŭlino!</p>
<p>D.<sup>a</sup> <span class="rolulo">Fran.</span>—Kiel ofendis vin tiu ĉi malfeliĉulino?</p>
<p><span class="rolulo">Rita.</span>—Mi estas tute tremante... Sed... Tio estas nekomprenebla. Mi
ne povas diveni la kaŭzojn de tia ago.</p>
<p>D.<sup>a</sup> <span class="rolulo">Fran.</span>—Ĉu mi ne amis lin pli<!-- pli, --> ol mian vivon? Ĉu li ne
vidis min freneza pro amo?</p>
<p><span class="rolulo">Rita.</span>—Mi ne scias kion diri pripensante agon tiel hontan.</p>
<p>D.<sup>a</sup> <span class="rolulo">Fran.</span>—Kion vi povas diri? Ke li neniam amis min, nek
estas viro honorinda. Kaj li venis por tio! Min trompi, min forlasi
tiamaniere! (<i>Ŝi leviĝas, kaj Rita subtenas ŝin.</i>)</p>
<p><span class="rolulo">Rita.</span>—Pensi ke lia alveno havis alian celon ne ŝajnas al mi
nature... Ĵaluzo... Kial povas li esti ĵaluza? Kaj tio mem devis
enamigi lin ankoraŭ pli. Li ne estas timemulo kaj estas neutile
diri, ke li timis sian konkuranton.</p>
<p>D.<sup>a</sup> <span class="rolulo">Fran.</span>—Vi laciĝas vane. Diru ke li estas perfidulo, diru ke
li estas monstro de krueleco, kaj vi ĉion diros.</p>
<p><span class="rolulo">Rita.</span>—Ni foriru el tie ĉi, ĉar iu povas alveni.</p>
<p>D.<sup>a</sup> <span class="rolulo">Fran.</span>—Jes, ni foriru... Iru ni ploregi... Kaj en kia
situacio li lasas min! Sed ĉu vi vidas kian friponon?</p>
<p><span class="rolulo">Rita.</span>—Jes, fraŭlino, mi ja konas lin.</p>
<p>D.<sup>a</sup> <span class="rolulo">Fran.</span>—Kiel bone li sciis ŝajnigi!... Kaj kun<!-- p.63 --> kiu? Kun mi.
Sed ĉu mi meritis, ke oni tiel honte trompu min? Ĉu meritis mia
amo tiun rekompencon? Dio de mia vivo! Kia estas mia krimo, kia ĝi
estas?</p>
<p class="instrukcio">(<i>Rita prenas la kandelon, kaj ili du iras en la ĉambron de
D.<sup>a</sup> Francisca.</i>)</p></div><!-- p.64 -->
<h2 class="akto">TRIA AKTO</h2>
<p>(<i>Teatro malluma. Sur la tablo estas kandelingo kun kandelo
estingita, kaj la kaĝo de l’ tordo. Simono dormas etendita sur
benko. D. Diego eliras el sia ĉambro finante sin vesti per nokta
surtuto.</i>)</p>
<div class="sceno" id="a3s1">
<h3>SCENO I</h3>
<p class="partoprenantoj">D. Diego, Simono.</p>
<p><span class="rolulo">D. Die.</span>—Tie ĉi almenaŭ se mi ne dormos mi ne fluidiĝos. Ho,
fi! dormoĉambro kiel tiu ne... Kiel ronkas tiu! Ni respektu lian
dormadon ĝis tagiĝo, kiu ja baldaŭ aperos... (<i>Simono vekiĝas,
kaj ekvidante<!-- ckvidante --> D. Diegon, li leviĝas.</i>) Kio okazas. Atentu, homo, ne
falu!</p>
<p><span class="rolulo">Sim.</span>—Kio? Ĉu vi estis tie, sinjoro?</p>
<p><span class="rolulo">D. Die.</span>—Jes; mi tien ĉi eliris, ĉar tie estas neeble resti.</p>
<p><span class="rolulo">Sim.</span>—Nu, mi almenaŭ, kvankam la lito estas malmola, mi dormis
kiel imperiestro.</p>
<p><span class="rolulo">D. Die.</span>—Malbona komparo! Diru ke vi
dormis kiel malriĉulo, kiu ne
havas monon, nek ambiciojn, nek riproĉojn de konscienco.</p><!-- p.65 -->
<p><span class="rolulo">Sim.</span>—Efektive, vi estas prava. Kaj nun kioma horo estas?</p>
<p><span class="rolulo">D. Die.</span>—Antaŭ nemulte sonis la turhorloĝo de Sankt’ Justo kaj se
mi ne eraras estis la tria.</p>
<p><span class="rolulo">Sim.</span>—Ha! niaj kavaliroj do estas jam rajdantaj sur la vojo kaj
saltigantaj fajrerojn.</p>
<p><span class="rolulo">D. Die.</span>—Jes, kredeble ili jam foriris... Li tion promesis kaj mi
esperas, ke li ĝin plenumos.</p>
<p><span class="rolulo">Sim.</span>—Sed vi devis vidi kiel malgaje li foriris, kaj kiel malĝoje.</p>
<p><span class="rolulo">D. Die.</span>—Estis necese.</p>
<p><span class="rolulo">Sim.</span>—Mi ja scias.</p>
<p><span class="rolulo">D. Die.</span>—Ĉu vi vidis
lian<!-- kian --> malĝustatempan alvenon?</p>
<p><span class="rolulo">Sim.</span>—Estas vere... Sen via permeso, sen averto, sen urĝa kaŭzo.
Vere li malbone agis... Kvankam, spite ĉion,<!-- &#265;io, --> li havas meritojn
sufiĉajn por ke oni pardonu al li tiun eraron... Mi volas diri...
Ŝajnas al mi ke la puno ne estos pli granda... Ĉu ne?</p>
<p><span class="rolulo">D. Die.</span>—Ne, kial? Estas nur afero devigi lin returni... Vi ja
komprenas en kiaj kondiĉoj li kaptis min. Mi ja certigas vin, ke
kiam li foriris mi havis tian malĝojon en mia koro... (<i>Sonas
malproksime tri ekbatoj de manoj, kaj malmulte poste oni aŭdas
ludeti muzikilon.</i>) Kio sonis?</p>
<p><span class="rolulo">Sim.</span>—Mi ne scias. Homoj pasantaj sur la strato.<!-- strato, --> Kredeble
kamparanoj.</p>
<p><span class="rolulo">D. Die.</span>—Silentu!</p>
<p><span class="rolulo">Sim.</span>—Ja, muzikon ni havos, verŝajne.</p><!-- p.66 -->
<p><span class="rolulo">D. Die.</span>—Jes; se ili ludos bone.</p>
<p><span class="rolulo">Sim.</span>—Kaj kiu estas la amanto kiu venas en tia horo fari muzikon
sur strato<!-- straton --> tiel malpurega?<!-- malpuregan? --> Mi vetas ke tio estas amindumaĵo al la
servistino de la gastejo, kiu estas malbelulineto.</p>
<p><span class="rolulo">D. Die.</span>—Eble estas.</p>
<p><span class="rolulo">Sim.</span>—Nun, ili komencas; ni aŭskultu. (<i>Oni ludas interne
serenadon.</i>) Nu, mi konfesas ke ludas tre lerte la petola razisteto.</p>
<p><span class="rolulo">D. Die.</span>—Ne; ne ekzistas razisto kiu scias tion fari, kiel eble
plej bone li scius razi.</p>
<p><span class="rolulo">Sim.</span>—Ĉu vi volas ke mi rigardu iom tra la fenestro por vidi
kiu...</p>
<p><span class="rolulo">D. Die.</span>—Ne, lasu ilin. Kompatinduloj! Kiu scias la gravecon kiun
ili donas al sia muziko? Mi ne ŝatas enuigi iun. (<i>Eliras el sia
ĉambro D.<sup>a</sup> Francisca, kaj Rita kun ŝi. Ambaŭ sin turnas al la
fenestro. D. Diego kaj Simono apartiĝas kaj observas.</i>)</p>
<!-- &#264;i tie la lastaj du parola&#309;oj estis erare represigitaj en la originalo -->
<p><span class="rolulo">Sim.</span>—Sinjoro, he! rapide, tien ĉi en anguleton.</p>
<p><span class="rolulo">D. Die.</span>—Kion vi volas?</p><!-- p.67 -->
<p><span class="rolulo">Sim.</span>—Ĉar malfermiĝas la pordo de tiu dormoĉambro<!-- dormo &#265;ambro --> kaj estas
eksterordinara flaro de subjupoj.</p>
<p><span class="rolulo">D. Die.</span>—Ĉu vere? Ni malantaŭeniru.</p></div>
<div class="sceno" id="a3s2">
<h3>SCENO II</h3>
<p class="partoprenantoj">D.<sup>a</sup> Francisca, Rita, D. Diego, Simono.</p>
<p><span class="rolulo">Rita.</span>—Zorgeme, fraŭlino.</p>
<p>D.<sup>a</sup> <span class="rolulo">Fran.</span>—Laŭlonge de<!-- --> la muro; ĉu mi ne bone marŝas? (<i>Oni ree
provas la muzikilon.</i>)</p>
<p><span class="rolulo">Rita.</span>—Jes, fraŭlino... Sed ili rekomencas ludi... Silenton!</p>
<p>D.<sup>a</sup> <span class="rolulo">Fran.</span>—Ne moviĝu... Ni eksciu unue se estas li.</p>
<p><span class="rolulo">Rita.</span>—Ĉu kredeble li ne estas. La signalo ne povas mensogi.</p>
<p>D.<sup>a</sup> <span class="rolulo">Fran.</span>—Silentu. (<i>Ripetiĝas interne la antaŭa sonato.</i>)
Jes, li estas! Dio mia! (<i>Rita alproksimiĝas al la fenestro,
malfermas kaj donas tri manplaŭdojn. La muziko ĉesas.</i>) Vidu, li
respondas. Ĝoju, koro! Estas li.</p>
<p><span class="rolulo">Sim.</span>—Ĉu vi aŭdas?</p>
<p><span class="rolulo">D. Die.</span>—Jes.</p>
<p><span class="rolulo">Sim.</span>—Kion do signifas tio?</p>
<p><span class="rolulo">D. Die.</span>—Silentu.</p>
<p>D.<sup>a</sup> <span class="rolulo">Fran.</span>—(<i>Rigardas eksteren tra malfermita fenestro. Rita
restas post ŝi. La punktetoj elmontras<!-- p.68 --> la interrompojn, plimalpli
longajn, kiuj okazas.</i>) Mi estas... Kaj kion mi povis pensi ekvidinte
kion vi faris?... Kia forkuro estas tiu? Rita (<i>ŝi apartiĝas de la
fenestro, kaj poste returnas</i>), amikino, pro Dio, estu atenta, kaj
se vi aŭdos bruon, avertu min tuj... Por ĉiam? Malfeliĉa mi!...
Bone, ĵetu ĝin... Sed mi ne bone komprenas... Ho, ve! don Felix,
mi neniam vidis vin tiel timema... (<i>Letero estas ĵetata de ekstere
en la<!-- ta --> teatron. D.<sup>a</sup> Francisca serĉas sed ne trovas ĝin, kaj ree
rigardas eksteren.</i>) Ne, mi ne kaptis ĝin, sed tie ĉi ĝi estas
sendube... Kaj ĉu mi ne devas scii ĝis morgaŭ la kaŭzojn kiuj
devigis vin forlasi min mortanta?... Jes, mi volas ĝin lerni el via
buŝo. Via Francinjo ordonas tion al vi... Kaj kiel ŝajnas al vi
ke estas la mia? Ĝi ne enteniĝas en mia brusto... Diru. (<i>Simono
paŝas iom antaŭen, tuŝas la kaĝon kaj faligas ĝin.</i>)</p>
<p><span class="rolulo">Rita.</span>—Fraŭlino, ni forkuru de tie ĉi... Rapide, ĉar estas
homoj.</p>
<p>D.<sup>a</sup> <span class="rolulo">Fran.</span>—Malfeliĉa mi! Gvidu min.</p>
<p><span class="rolulo">Rita.</span>—Ni iru.</p>
<p class="instrukcio">(<i>Elirante, Rita tuŝas Simonon. La du virinoj eniras rapidege la
ĉambron de D.<sup>a</sup> Francisca.</i>)</p>
<p>D.<sup>a</sup> <span class="rolulo">Fran.</span>—Mi mortas!</p></div><!-- p.69 -->
<div class="sceno" id="a3s3">
<h3>SCENO III</h3>
<p class="partoprenantoj">D. Diego, Simono.</p>
<p><span class="rolulo">D. Die.</span>—Kia bruo estis tiu?</p>
<p><span class="rolulo">Sim.</span>—Unu el la fantomoj kiu forirante tuŝis min.</p>
<p><span class="rolulo">D. Die.</span>—Alproksimiĝu al tiu fenestro, kaj rigardu se estas
papereto sur la planko... Kia okazintaĵo!</p>
<p><span class="rolulo">Sim.</span>—(<i>Palpante la plankon apud la fenestro.</i>) Mi nenion trovas,
sinjoro.</p>
<p><span class="rolulo">D. Die.</span>—Serĉu bone, ĝi devas esti tie.</p>
<p><span class="rolulo">Sim.</span>—Ĉu oni enĵetis ĝin de la strato?</p>
<p><span class="rolulo">D. Die.</span>—Jes... Kia amanto estas tiu?... Kaj je dekses jaroj kaj
edukita en monaĥinejo... Nun estas finita mia tuta iluzio.</p>
<p><span class="rolulo">Sim.</span>—Jen<!-- jen --> ĝi estas. (<i>Li trovas la leteron kaj donas ĝin al D.
Diego.</i>)</p>
<p><span class="rolulo">D. Die.</span>—Iru suben, kaj ekfajru kandelon... en la ĉevalejo aŭ
la kiurejo, tie vi trovos ian lanternon... kaj revenu tuj kun ĝi.</p>
<p class="instrukcio">(<i>Foriras Simono tra la centra pordo.</i>)</p></div><!-- p.70 -->
<div class="sceno" id="a3s4">
<h3>SCENO IV</h3>
<p class="partoprenantoj">D. Diego.</p>
<p class="sennome">Kaj kiun mi kulpigos?<!-- kulpi&#285;os? --> (<i>Sin apogante sur la posta parto de
seĝo.</i>)... Ĉu la kulpulo estas ŝi, aŭ ŝia patrino, aŭ ŝiaj
onklinoj, aŭ mi?... sur kiun,—sur kiun falos tiu ĉi kolero, kiun
mi ne povas haltigi, kvankam mi multe deziras ĝin subpreni?...
Naturo faris ŝin tiel aminda je mia vido!... Kiom da flataj esperoj
mi havis! kiom da feliĉeco mi promesis al mi!... Ĵaluzo!...
Mi?... Je kia aĝo mi estas ĵaluza... Estas honte... sed tiu ĉi
maltrankvileco kiun mi sentas, tiu ĉi indigno, tiu ĉi<!-- cxl --> dezirego
de venĝo, de kie devenas ili? Ankoraŭ ŝajnas ke... (<i>Ekvidante
ke sonas bruo ĉe l’ pordo de l’ ĉambro de D.<sup>a</sup> Francisca<!-- Francisea --> li
malantaŭeniras ĝis la fundo de l’ teatro.</i>) Jes.</p></div>
<div class="sceno" id="a3s5">
<h3>SCENO V</h3>
<p class="partoprenantoj">Rita, D. Diego, Simono.</p>
<p><span class="rolulo">Rita.</span>—Ili jam foriris... (<i>Rita rigardas, aŭskultas, iras al la
fenestro, kaj serĉas la leteron sur la planko.<!-- plauko. --></i>) Helpu min Dio!...
La letero estas sendube tre bone skribita sed lia Moŝto D. Felix
estas grandega fripono... Malfeliĉulineto!... Ŝi nepre mortos...
Neniu, ne eĉ hundo estas sur la strato...<!-- p.71 --> Domaĝe estas ke ni
konatiĝis kun ili... Sed tiu malbenita papero?... Se ĝi ne aperos,
kion ni faros?... Kion ĝi diros? Mensogojn, mensogojn, nur mensogoj!</p>
<p><span class="rolulo">Sim.</span>—Nun ni havas lumon. (<i>Li eniras kun lumilo, Rita
surpriziĝas.</i>)</p>
<p><span class="rolulo">Rita.</span>—Mi perdiĝis!</p>
<p><span class="rolulo">D. Die.</span> (<i>alproksimiĝante</i>).—Rita, ĉu vi tie ĉi?</p>
<p><span class="rolulo">Rita.</span>—Jes, sinjoro, ĉar...</p>
<p><span class="rolulo">D. Die.</span>—Kion vi serĉas en tiu ĉi momento?</p>
<p><span class="rolulo">Rita.</span>—Mi serĉis... Mi tuj diros... Mi aŭdis bruon tiel
grandan...</p>
<p><span class="rolulo">D. Die.</span>—Jes, ĉu?...</p>
<p><span class="rolulo">Rita.</span>—Verege... Bruon, kaj... ekvidu, sinjoro (<i>ŝi levas la
kaĝon kiu kuŝis sur la planko</i>), ĝi estis la kaĝo de l’ turdo.
Nu, ĝi estis la kaĝo, ne estas dubo... Ho, Dio! se ĝi mortis...
Ne, ĝi vivas, nu, bone. Ia kato estis. Certe.</p>
<p><span class="rolulo">Sim.</span>—Jes, ia kato.</p>
<p><span class="rolulo">Rita.</span>—Malfeliĉa birdeto!... Ĝi estas ankoraŭ tute timigita.</p>
<p><span class="rolulo">Sim.</span>—Kaj pro granda kaŭzo. Ĉu vi ne pensas ke se la kato kaptis
ĝin...</p>
<p><span class="rolulo">Rita.</span>—Ĝi estus ĝin manĝinta. (<i>Ŝi pendigas la kaĝon sur najlo
en la muro.</i>)</p>
<p><span class="rolulo">Sim.</span>—Kaj lasinta ĝin sen plumoj nek...</p>
<p><span class="rolulo">D. Die.</span>—Donu tiun kandelon.</p>
<p><span class="rolulo">Rita.</span>—Ha, permesu, ni ekbruligu tiun ĉi...<!-- p.72 --> (<i>Ŝi ekbruligas la
kandelon sur la tablo</i>) ĉar la tempo kiu restas por dormi...</p>
<p><span class="rolulo">D. Die.</span>—Kaj ĉu D.<sup>a</sup> Francinjo dormas?</p>
<p><span class="rolulo">Rita.</span>—Jes, sinjoro.</p>
<p><span class="rolulo">Sim.</span>—Nu, tio estas stranga ĉar pro la bruo de l’ turdo...</p>
<p><span class="rolulo">D. Die.</span>—Ni iru.</p>
<p class="instrukcio">(<i>D. Diego eniras sian ĉambron. Simono akompanas lin, kunportante
unu el la kandeloj.</i>)</p></div>
<div class="sceno" id="a3s6">
<h3>SCENO VI</h3>
<p class="partoprenantoj">D.<sup>a</sup> Francisca, Rita.</p>
<p>D.<sup>a</sup> <span class="rolulo">Fran.</span>—Ĉu aperis la papero?</p>
<p><span class="rolulo">Rita.</span>—Ne, fraŭlino.<!-- fr&#365;lino. --></p>
<p>D.<sup>a</sup> <span class="rolulo">Fran.</span>—Kaj ĉu ili du estis tie ĉi kiam vi eliris?</p>
<p><span class="rolulo">Rita.</span>—Mi ne scias. Estas vere ke la servisto kaj mi troviĝis
subite, aperis kun lumilo, kvazaŭ per maŝino, inter li kaj lia
mastro, nesciante kiel senkulpigi min. (<i>Rita prenas la kandelon, kaj
de nove serĉas la leteron proksime de la fenestro.</i>)</p>
<p>D.<sup>a</sup> <span class="rolulo">Fran.</span>—Sendube estis ili... Verŝajne ili estis tie ĉi kiam
mi parolis ĉe l’ fenestro... Kaj ĉu tiu papero?</p>
<p><span class="rolulo">Rita.</span>—Mi ne trovas ĝin, fraŭlino.</p>
<p>D.<sup>a</sup> <span class="rolulo">Fran.</span>—Ili havas ĝin; ne dubu... Nur tio<!-- p.73 --> mankis por
plenigi mian malfeliĉon... Ne serĉu plu. Ili havas ĝin.</p>
<p><span class="rolulo">Rita.</span>—Almenaŭ tie ĉi...</p>
<p>D.<sup>a</sup> <span class="rolulo">Fran.</span>—Mi freneziĝas! (<i>Ŝi sidiĝas.</i>)</p>
<p><span class="rolulo">Rita.</span>—Kaj tiu homo ne senkulpiĝis, nek diris...</p>
<p>D.<sup>a</sup> <span class="rolulo">Fran.</span>—Ĵus kiam li ekkomencis klarigi, vi avertis min
kaj mi deviĝis reeniri... Sed vi ne scias kiel timeme li parolis,
kiel agitata li estis. Li diris ke per tiu letero mi ekscios la
justajn kaŭzojn kiuj devigis lin foriri; ke li skribis ĝin por
ke fidebla persono ĝin metu en miajn manojn, ĉar li supozis ke
estos por li neeble vidi min. Ĉio trompaĵoj, Rita, de malfidulo
kiu promesis kion li ne intencis plenumi... Li venis, renkontis
konkuranton kaj diris:<!-- diris. --> Nu mi, kial mi enuigos iun, nek fariĝos mi
defendanto de virino? Ekzistas tiom da virinoj! Ŝi edziniĝu! Mi
nenion perdas. Mia trankvileco estas pli ŝatinda ol la vivo de tiu
malfeliĉulino... Dio mia, pardonu! Pardonu, ĉar mi lin tiel amis!</p>
<p><span class="rolulo">Rita.</span>—Ho, fraŭlino... (<i>rigardante la ĉambron de D. Diego</i>)
ŝajnas ke ili venas.</p>
<p>D.<sup>a</sup> <span class="rolulo">Fran.</span>—Negrave, lasu min.</p>
<p><span class="rolulo">Rita.</span>—Sed, se D. Diego vidos vin tiamaniere...</p>
<p>D.<sup>a</sup> <span class="rolulo">Fran.</span>—Ĉio jam perdiĝis; kion mi povas timi?... Kaj ĉu vi
kredas ke mi havas forton leviĝi?... Ili venu, mi ne zorgas nun pri
tio.</p></div><!-- p.74 -->
<div class="sceno" id="a3s7">
<h3>SCENO VII</h3>
<p class="partoprenantoj">D. Diego, Simono, D.<sup>a</sup> Francisca, Rita.</p>
<p><span class="rolulo">Sim.</span>—Komprenite; tio sufiĉas.</p>
<p><span class="rolulo">D. Die.</span>—Bone; oni selu tuj la mulon, dum vi tien iros. Se ili
foriris, revenu, ekrajdu kaj baldaŭ vi atingos ilin... Ambaŭ tie
ĉi; ĉu vi komprenas?... Nu, for, ne perdu tempon!</p>
<p class="instrukcio">(<i>Ili interparolas apud la pordo de l’ ĉambro de D. Diego, kaj Simono
foriras tra la centra pordo.</i>)</p>
<p><span class="rolulo">Sim.</span>—Mi foriras.</p>
<p><span class="rolulo">D. Die.</span>—Tre frumatene vi leviĝis. D.<sup>a</sup> Francinjo.</p>
<p>D.<sup>a</sup> <span class="rolulo">Fran.</span>—Jes, sinjoro.</p>
<p><span class="rolulo">D. Die.</span>—Ĉu jam alvokis D.<sup>a</sup> Irene?</p>
<p>D.<sup>a</sup> <span class="rolulo">Fran.</span>—Ne, sinjoro... Plibone estas ke vi tien iru vidi
ĉu ŝi vekiĝis kaj volas sin vesti.</p>
<p class="instrukcio">(<i>Rita foriras la ĉambron de D.<sup>a</sup> Irene.</i>)</p></div>
<div class="sceno" id="a3s8">
<h3>SCENO VIII</h3>
<p class="partoprenantoj">D. Diego, D.<sup>a</sup> Francisca.</p>
<p><span class="rolulo">D. Die.</span>—Ĉu vi ne bone dormis?</p>
<p>D.<sup>a</sup> <span class="rolulo">Fran.</span>—Ne, sinjoro; ĉu vi?</p>
<p><span class="rolulo">D. Die.</span>—Nek mi ankaŭ.</p><!-- p.75 -->
<p>D.<sup>a</sup> <span class="rolulo">Fran.</span>—Estis tro varme.</p>
<p><span class="rolulo">D. Die.</span>—Ĉu vi estas malsaneta?</p>
<p>D.<sup>a</sup> <span class="rolulo">Fran.</span>—Iomete.</p>
<p><span class="rolulo">D. Die.</span>—Kio okazas al vi? (<i>Li sidiĝas apud D.<sup>a</sup> Francisca.</i>)</p>
<p>D.<sup>a</sup> <span class="rolulo">Fran.</span>—Nenio... iom da... Sed ne... mi bone fartas.</p>
<p><span class="rolulo">D. Die.</span>—Io okazas, ĉar mi vidas vin malgaja, plorema,
maltrankvila. Kio okazas, Francinjo? Vi scias ke mi tre deziras vian
feliĉecon.</p>
<p>D.<sup>a</sup> <span class="rolulo">Fran.</span>—Jes, sinjoro.</p>
<p><span class="rolulo">D. Die.</span>—Do, kial vi ne pli konfidas al mi? Ĉu vi ne pensas ke
estas por mi granda ĝojo vin komplezi?</p>
<p>D.<sup>a</sup> <span class="rolulo">Fran.</span>—Mi ja scias.</p>
<p><span class="rolulo">D. Die.</span>—Nu, kial havante amikon, vi ne malkaŝas al li vian koron?</p>
<p>D.<sup>a</sup> <span class="rolulo">Fran.</span>—Tial ke tio mem devigas min silenti.</p>
<p><span class="rolulo">D. Die.</span>—Tio signifas ke mi estas eble kaŭzo de via malĝojo?</p>
<p>D.<sup>a</sup> <span class="rolulo">Fran.</span>—Ne, sinjoro, vi neniel ofendis min... Ne estas vi kiu
ofendis min.</p>
<p><span class="rolulo">D. Die.</span>—Do, kiu, filino mia?... Venu tien ĉi! (<i>Li alproksimiĝas
plie.</i>) Ni parolu almenaŭ unu fojon sen elturniĝoj nek sekretoj.
Diru al mi, ĉu ne estas vere ke vi rigardadas kun iom da malŝato la
edziĝon kiun oni proponas por vi? Kion vi vetas ke, estante libera,
vi ne edziniĝus kun mi?</p><!-- p.76 -->
<p>D.<sup>a</sup> <span class="rolulo">Fran.</span>—Nek kun alia.</p>
<p><span class="rolulo">D. Die.</span>—Ĉu estas kredeble ke vi ne konas iun kiu amas vin kaj kiu
meritas vian amon?</p>
<p>D.<sup>a</sup> <span class="rolulo">Fran.</span>—Ne, sinjoro; ne, sinjoro.</p>
<p><span class="rolulo">D. Die.</span>—Pensadu bone.</p>
<p>D.<sup>a</sup> <span class="rolulo">Fran.</span>—Ne, mi diras al vi, ne.</p>
<p><span class="rolulo">D. Die.</span>—Ĉu do, mi devas kredi ke vi konservas tian emon por
la izoleco en kiu vi edukiĝis, ke vi pliamas la severecon de
monaĥinejo ol vivadon...</p>
<p>D.<sup>a</sup> <span class="rolulo">Fran.</span>—Neniel, sinjoro, mi neniam tiel pensis.</p>
<p><span class="rolulo">D. Die.</span>—Mi ne obstinas pli demandi... Sed de tio ĉio kion mi ĵus
aŭdis rezultas grava kontraŭdiro. Vi ne havas emon por religia
vivado, verŝajne. Vi certigas min ke vi ne plendas pro kaŭzo mia,
ke vi estas konvinkita ke mi multege estimas vin, ke vi ne pensas
edziniĝi<!-- ednizi&#285;i --> kun alia, kaj ke mi ne devas suspekti ke alia disputu vian
manon... Nu, kial vi ploras? kial tiu ĉi grandega malĝojeco, kiu
tiel rapide ŝanĝis vian vizaĝon, tiamaniere ke mi apenaŭ konas
vin? Ĉu tiuj estas pruvoj ke vi amas nur min, ke vi ĝoje edziniĝos
kun mi post malmultaj tagoj? Ĉu tiamaniere sin anoncas gajeco kaj
amo?</p>
<p class="instrukcio">(<i>La teatro iom post iom lumiĝadis, kvazaŭ tagiĝus.</i>)</p>
<p>D.<sup>a</sup> <span class="rolulo">Fran.</span>—Sed kiel mi inspiras al vi tiajn dubojn?</p>
<p><span class="rolulo">D. Die.</span>—Kiel do? Se mi ne atentos tiujn konsiderojn, se mi
rapidigos la preparadon de nia unuiĝo,<!-- p.77 --> se via patrino ankoraŭ
aprobos, kaj fine alvenos la tago de...</p>
<p>D.<sup>a</sup> <span class="rolulo">Fran.</span>—Mi faros tion,<!-- --> kion ordonas<!-- ordonos --> mia patrino, kaj mi edziniĝos
kun vi.</p>
<p><span class="rolulo">D. Die.</span>—Kaj poste, Francinjo?</p>
<p>D.<sup>a</sup> <span class="rolulo">Fran.</span>—Poste... kaj dum mi vivos, mi estos honesta virino.</p>
<p><span class="rolulo">D. Die.</span>—Tion mi ne povas dubi... Sed se vi konsideras min kiel
tiun kiu devas esti ĝis morto via kunulo kaj via amiko, diru al mi,
ĉu tiaj titoloj ne donas al mi rajton meriti ĉe vi pli da konfido?
Ĉu mi ne povas koni la kaŭzon de via malĝojo? Ne por kontentigi
maldecan sciamon, sed por dediĉi min al via<!-- mia --> konsolado, plibonigante
vian sorton, vin igante feliĉa, se miaj klopodoj kaj penado tion
povos.</p>
<p>D.<sup>a</sup> <span class="rolulo">Fran.</span>—Feliĉeco por mi? Tio jam finis.</p>
<p><span class="rolulo">D. Die.</span>—Kial?</p>
<p>D.<sup>a</sup> <span class="rolulo">Fran.</span>—Mi neniam diros kial.</p>
<p><span class="rolulo">D. Die.</span>—Sed kiel obstina, kiel malsaĝa silento! Kiam<!-- kiam --> vi mem devas
supozi ke mi iom scias pri tio kio okazas.</p>
<p>D.<sup>a</sup> <span class="rolulo">Fran.</span>—Se vi ne scias ĝin, sinjoro don Diego, pro Dio, ne
ŝajnigu ĝin scii; kaj se vi efektive ĝin scias, ne demandu al mi.</p>
<p><span class="rolulo">D. Die.</span>—Bone, tial ke nenio restas por diri, ĉar tiu malĝojo kaj
tiuj larmoj estas memvolaj, ni alvenos hodiaŭ Madridon, kaj post unu
semajno vi estos mia edzino.</p>
<p>D.<sup>a</sup> <span class="rolulo">Fran.</span>—Kaj mi ĝojigos mian patrinon.</p><!-- p.78 -->
<p><span class="rolulo">D. Die.</span>—Kaj vi vivados malfeliĉa.</p>
<p>D.<sup>a</sup> <span class="rolulo">Fran.</span>—Mi ja scias.</p>
<p><span class="rolulo">D. Die.</span>—Jen estas la fruktoj de edukado. Tio ĉi estas kion
oni nomas edukadi konvene knabinon, instrui ŝin neigi kaj kaŝi
la pasiojn plej nepekajn per perfida kaŝemo. Oni konsideras ilin
honestaj vidante ilin instruitaj pri la maniero silenti kaj mensogi.
Oni obstinas ke nek temperamento, nek aĝo, nek animo influu sur la
emojn, aŭ ke ilia volo skuiĝu laŭ la kapricoj de tiu kiu ordonas
ilin. Ĉio estas permesata al ili, esceptinte sincerecon. Se nur ili
ne diras kion ili sentas, se nur ili ŝajniĝas malestimi kion ili
plej deziras, se nur ili konsentas elparoli jeson perfidan, malpian,
deveno de tiom da skandaloj, jam estas ili dece edukitaj, kaj oni
nomas bonega edukado tiun kiu inspiras ĉe ili la timon, la ruzemon,
kaj la silenton de sklavo.</p>
<p>D.<sup>a</sup> <span class="rolulo">Fran.</span>—Estas vere... Ĉio tio estas certa... Tion oni
postulas al ni, tion ni lernas ĉe la instruado kiun ni ricevas. Sed
la kaŭzo de mia malĝojo estas multe pli granda.</p>
<p><span class="rolulo">D. Die.</span>—Ĝi estu kia ĝi estu, filino mia, necese estas ke vi
kuraĝiĝu... Se via patrino ekvidos vin tiel, kion ŝi diros?
Aŭskultu, ĉar ŝajnas ke ŝi jam leviĝis.</p>
<p>D.<sup>a</sup> <span class="rolulo">Fran.</span>—Dio mia!</p>
<p><span class="rolulo">D. Die.</span>—Jes, D.<sup>a</sup> Francinjo, tre konvenas ke vi trankviliĝu
iomete... Ne malesperu tiom... Konfidu al Dio... ĉar niaj malĝojoj
ne estas ĉiam tiel gravaj kiel pentras ilin nia fantazio... Ekvidu,
nur, kia malordo estas tiu ĉi! kia agiteco! kiaj larmoj!<!-- p.79 --> Nu, ĉu vi
promesas al mi ke vi prezentos vin kiel... kun iom da trankvileco?...
Ĉu ne?</p>
<p>D.<sup>a</sup> <span class="rolulo">Fran.</span>—Kaj vi, sinjoro... vi bone konas la karakteron de mia
patrino. Se vi ne defendos min, al kiu mi turnos min? Kiu kompatos
tiun ĉi malfeliĉulinon?</p>
<p><span class="rolulo">D. Die.</span>—Via bona amiko... Mi... Kiel estas eble ke mi forlasu vin,
karulineto, en la stato en kiu vi troviĝas? (<i>ekkaptante ŝiajn
manojn</i>).</p>
<p>D.<sup>a</sup> <span class="rolulo">Fran.</span>—Ĉu estas vere?</p>
<p><span class="rolulo">D. Die.</span>—Vi malmulte konas mian koron.</p>
<p>D.<sup>a</sup> <span class="rolulo">Fran.</span>—Mi bone konas ĝin.</p>
<p class="instrukcio">(<i>Ŝi volas genufleksi; D. Diego malhelpas ŝin, kaj ambaŭ leviĝas.</i>)</p>
<p><span class="rolulo">D. Die.</span>—Kion vi faras, infano?</p>
<p>D.<sup>a</sup> <span class="rolulo">Fran.</span>—Mi ne scias... Kiel malmulte meritas tian grandan
bonecon, virino tiel nedanka por vi!... Nedanka, ne, malfeliĉa... Ho
ve, kiel malfeliĉa mi estas, sinjoro D. Diego!</p>
<p><span class="rolulo">D. Die.</span>—Mi bone scias ke vi dankas min kiel vi povas pro la amo
kiun mi havas por vi. La<!-- Lu --> tuta cetero estis ... kion mi scias?...
eraro mia, kaj nenio alia... Sed vi, nepekulino, vi ne estas kulpa.</p>
<p>D.<sup>a</sup> <span class="rolulo">Fran.</span>—Nu, ĉu vi ne venas?</p>
<p><span class="rolulo">D. Die.</span>—Nun ne, Francinjo. Post kelkaj minutoj mi tien iros.</p>
<p>D.<sup>a</sup> <span class="rolulo">Fran.</span>—Iru baldaŭ.</p>
<p class="instrukcio">(<i>Irante al<!-- &#225; --> la ĉambro de D.<sup>a</sup> Irene, ŝi revenas kaj,
deirante, kisas la manojn de D. Diego.</i>)</p>
<p><span class="rolulo">D. Die.</span>—Jes, mi baldaŭ iros.</p></div><!-- p.80 -->
<div class="sceno" id="a3s9">
<h3>SCENO IX</h3>
<p class="partoprenantoj">Simono, D. Diego.</p>
<p><span class="rolulo">Sim.</span>—Ili estas tie, sinjoro.</p>
<p><span class="rolulo">D. Die.</span>—Kion vi diras?</p>
<p><span class="rolulo">Sim.</span>—Kiam mi trapasis la pordegon, mi vidis ilin jam rajdantaj
malproksime. Mi ekkriegis kaj signaldonis per mantuko; ili haltis kaj
tuj kiam mi alvenis kaj diris al la juna sinjoro kion vi ordonis, li
returnen venis kaj nun estas malsupre. Mi rekomendis al li ke li ne
supreniru ĝis kiam mi avertos lin, pro timo ke estu personoj tie ĉi
kaj vi volu ke neniu lin vidu.</p>
<p><span class="rolulo">D. Die.</span>—Kion li diris kiam vi donis al li mian ordonon?</p>
<p><span class="rolulo">Sim.</span>—Eĉ nur unu vorton. Kiel mortinto li estas... Mi ja diris, ne
unu solan vorton. Mi malgajiĝis vidante lin tiel...</p>
<p><span class="rolulo">D. Die.</span>—Ne komencu jam propeti min por li.</p>
<p><span class="rolulo">Sim.</span>—Ĉu mi, sinjoro?</p>
<p><span class="rolulo">D. Die.</span>—Jes, ĉu mi ne konas vin?... Kompaton!... Li estas
fripono.</p>
<p><span class="rolulo">Sim.</span>—Ĉar mi ne scias kion li faris...</p>
<p><span class="rolulo">D. Die.</span>—Li estas fripono kiu forprenos mian vivon... Mi jam diris
al vi ke mi ne volas propetulojn.</p>
<p><span class="rolulo">Sim.</span>—Estas bone, sinjoro.</p>
<p class="instrukcio">(<i>Li foriras tra la<!-- p.81 --> centra pordo. D. Diego sidiĝas,
elmontrante maltrankvilecon<!-- maltraukvilecon --> kaj enuon.</i>)</p>
<p><span class="rolulo">D. Die.</span>—Diru al li ke li supreniru.</p></div>
<div class="sceno" id="a3s10">
<h3>SCENO X</h3>
<p class="partoprenantoj">D. Carlos, D. Diego.</p>
<p><span class="rolulo">D. Die.</span>—Venu tien ĉi, junulo, venu... Kie vi estis post kiam ni
vidis nin?</p>
<p><span class="rolulo">D. Car.</span>—En la gastejo ekster muroj.</p>
<p><span class="rolulo">D. Die.</span>—Kaj ĉu vi ne eliris el tie dum la tuta nokto? ĉu ne?</p>
<p><span class="rolulo">D. Car.</span>—Jes, sinjoro, mi eniris la urbon, kaj...</p>
<p><span class="rolulo">D. Die.</span>—Por kio?... Sidiĝu.</p>
<p><span class="rolulo">D. Car.</span>—Mi havis bezonon paroli kun ia persono. (<i>Li sidiĝas.</i>)</p>
<p><span class="rolulo">D. Die.</span>—Bezonon?</p>
<p><span class="rolulo">D. Car.</span>—Jes, sinjoro. Mi devas al tiu persono multajn favorojn,
kaj ne estis eble ke mi reiru Zaragozon ne vizitante ĝin antaŭe.</p>
<p><span class="rolulo">D. Die.</span>—Ja. Pro la multaj favoroj ricevitaj... Sed veni viziti
ĝin je la tria horo matene ŝajnas al mi tre malkonvene... Kial vi
ne skribis al ĝi leteron?... Rigardu, tie ĉi mi devas havi... Se vi
estus sendinta al ĝi leteron kiel tiun ĉi en plej konvena horo ne
estus necese veki ĝin tiel malfrue, nek ĝeni iun.</p>
<p class="instrukcio">(<i>Li donas al li la paperon kiu estis ĵetata<!-- p.82 --> tra la fenestro.
D. Carlos tuj kiam li rekonas ĝin, redonas ĝin kaj li leviĝas por
foriri.</i>)</p>
<p><span class="rolulo">D. Car.</span>—Se vi do ĉion scias, kial vi alvokis min? Kial vi
ne permesas ke mi daŭrigu mian vojaĝon, kaj vi ŝparus por mi
respondon pro kiu nek vi nek mi estos kontenta?</p>
<p><span class="rolulo">D. Die.</span>—Via onkla Moŝto deziras scii kio okazas pri tio ĉio, kaj
deziras ke vi ĝin rakontu.</p>
<p><span class="rolulo">D. Car.</span>—Kial vi volas plion scii?</p>
<p><span class="rolulo">D. Die.</span>—Tial ke mi tion volas, kaj mi tion ordonas. Atentu!</p>
<p><span class="rolulo">D. Car.</span>—Bone.</p>
<p><span class="rolulo">D. Die.</span>—Sidiĝu tie. (<i>D. Carlos sidiĝas.</i>) Kie vi konatiĝis
kun tiu ĉi knabino? Kia amindumo estas tiu? Kiaj cirkonstancoj
kunokazis? Kiajn promesojn vi interŝanĝis? Kie, kiam vi vidis ŝin?</p>
<p><span class="rolulo">D. Car.</span>—Reirante al Zaragozo la pasintan jaron, mi alvenis al
Guadalaĥaro sen intenco halti tie, sed la administranto, en kies
domo mi ripozis, obstinis ke mi restu tie tiun tutan tagon ĉar ĝi
estis naskotago de lia parenco, kaj li promesis ke la sekvontan tagon
li lasos min daŭrigi mian vojaĝon. Inter la personoj invititaj mi
renkontis donjan<!-- donja --> Francinjon, kiun la sinjorino venigis tiun tagon el
la monaĥinejo<!-- monaninejo --> tial ke ŝi sin amuzu iom... Mi ne scias kion mi vidis
ĉe ŝi, tial ke ŝi vekis ĉe mi malkvietecon, deziron konstantan,
nerezisteblan ŝin rigardi, ŝin aŭskulti, ŝin trovi apud mia
flanko, paroli kun ŝi, igi min agrabla por ŝi. La administranto
diris inter ceteraj aferoj... ŝercante... ke mi estas tre enamigita,
kaj li ekpensis ŝajnigi ke mi<!-- p.83 --> havas nomon D. Felix de Toledo. Mi
helpis tiun fantaziaĵon, ĉar de tiam mi decidis restadi iom da
tempo en tiu urbo, penante ke vi ne tion sciu... Mi observis ke
donja Francinjo akceptis min laŭ aparta ŝato, kaj kiam vespere
ni disiĝis, mi restis plena je vaneco kaj esperoj, ĉar mi estis
preferita inter ĉiuj ĉeestantoj, kiuj estis multaj. Resume... sed
mi ne volas ofendi vin per la rakonto...</p>
<p><span class="rolulo">D. Die.</span>—Daŭrigu.</p>
<p><span class="rolulo">D. Car.</span>—Mi eksciis ke ŝi estas filino de sinjorino de Madrido,
vidvino kaj malriĉa, sed el honesta familio... Estis necese konfidi
al mia amiko la projektojn amajn kiuj instigis min restadi ĉe li;
kaj li, nek aprobante nek mallaŭdante, trovis rimedojn tiel lertajn
ke neniu el sia familio suspektis la kaŭzon de mia haltado. Ĉar
lia kampdomo estas proksima al la urbo, mi facile iradis kaj venadis
nokte... Mi sukcesis tiel ke D.<sup>a</sup> Francisca legis kelkajn leterojn
miajn, kaj laŭ la malmultaj respondoj kiujn mi ricevis de ŝi, mi
fine profundiĝis en pasion kiu, dum mi vivos, igos min malfeliĉa.</p>
<p><span class="rolulo">D. Die.</span>—Bone... bonege, daŭrigu ankoraŭ.</p>
<p><span class="rolulo">D. Car.</span>—Mia servisto—kiu, vi ja scias, estas ruzema kaj
vigla—per mil artifikoj kiujn li ĉiumomente eltrovis, ebenigis la
multegajn malhelpaĵojn kiujn ni komence renkontis... La signalo
konsistis el tri manplaŭdoj, al kiuj ŝi respondis per aliaj tri
manplaŭdoj de fenestro kiu estas super la korto de l’ monaĥinejo.
Ni interparoladis ĉiunokte, tre malfrue, kun la mallaŭteco kaj
prizorgo kiujn vi povas imagi... Por ŝi, mi ĉiam estis D. Felix
de Toledo, oficiro de regimento, estimata de miaj<!-- p.84 --> ĉefoj, kaj
honorinda sinjoro. Neniam mi diris al ŝi pli, nek mi parolis pri
miaj parencoj aŭ esperoj, nek mi diris al ŝi ke edziniĝinte
kun mi ŝi povus esperi riĉecon; ĉar nek konvenis ke mi nomu
vin, nek volis mi riski ke inklinigu ŝin je mia favoro konveneco
anstataŭ pura amo. Ĉiutage mi trovis ŝin pli ĝentila, pli bela,
pli aminda... Ĉirkaŭ tri monatojn mi restis tie; sed fine estis
necese ke ni disiĝu, kaj ian malgajan tagon mi diris adiaŭ, ŝin
lasinte sveninta, kaj mi foriris, blinda pro amo, kien miaj devoj
alvokis min... Ŝiaj leteroj konsolis dum kelka tempo mian forestadon
malĝojan, kaj en unu el ili, kiun mi ricevis antaŭ malmultaj tagoj,
ŝi rakontis al mi kiel sia patrino volis edzinigi ŝin, kaj ke
ŝi perdus la vivon antaŭ ol doni sian manon al alia krom mi; ŝi
memorigis min pri miaj ĵuroj kaj admonis min plenumi ilin... Mi
ekrajdis, veturis rapidege, venis al Guadalaĥaro, ne renkontis ŝin,
alvenis tien ĉi... La reston vi jam scias; ne estas necese tion
rakonti al vi.</p>
<p><span class="rolulo">D. Die.</span>—Kaj kiajn projektojn vi havis en tiu ĉi alveno?</p>
<p><span class="rolulo">D. Car.</span>—Ŝin konsoli, ĵuri al ŝi ree eternan amon, veturi
Madridon, vidi vin mem, ĵeti min al viaj piedoj, rakonti al vi
ĉion, kaj petegi vin, ne riĉaĵojn, nek heredaĵojn, nek protekton,
nek... nenion el tio,—nur vian permeson kaj vian benon por povi
efektivigi<!-- efektivi&#285;i --> unuiĝon tiel deziregitan, sur kiu ŝi kaj mi fundis nian
tutan feliĉecon.</p>
<p><span class="rolulo">D. Die.</span>—Nu, vi ja vidas, Carlos, ke nun estas necese pensadi tute
malsimile.</p>
<p><span class="rolulo">D. Car.</span>—Jes, sinjoro.</p><!-- p.85 -->
<p><span class="rolulo">D. Die.</span>—Se vi amas ŝin, mi ankaŭ amas ŝin. Ŝia<!-- Sia --> patrino kaj
ŝia tuta familio aplaŭdas tiun ĉi edziĝon. Ŝi... spite la
promesojn,<!-- promesoj --> kiujn ŝi faris al vi... ŝi mem, antaŭ malpli ol duonhoro,
diris al mi ke ŝi tuj obeos sian patrinon kaj donos al mi sian manon
tuj kiam...</p>
<p><span class="rolulo">D. Car.</span>—Sed ne ŝian koron. (<i>Li leviĝas.</i>)</p>
<p><span class="rolulo">D. Die.</span>—Kion vi diras?</p>
<p><span class="rolulo">D. Car.</span>—Ne, tio ne... Ĝi estus ofendi ŝin... Vi efektivigos vian
edziĝon kiam vi volos, ŝi kondutos ĉiam honeste kaj virteme, sed
mi estis la unua, la sola celo de ŝia amo, mi tio estas kaj estos...
Oni nomos vin ŝia edzo, sed se vi ofte, aŭ neofte, surprizos ŝin
kun ŝiaj okuloj plenaj je larmoj, pro mi ŝi estos ploranta...
Neniam demandu al ŝi la kaŭzon de ŝia malĝojo... Mi, mi estos
la kaŭzo... La ekĝemoj,<!-- ed&#285;emoj, --> kiujn vi vane penados subpremi, estos
komplimentoj adresataj al forestanta amiko.</p>
<p><span class="rolulo">D. Die.</span>—Kia bravegeco estas tiu? (<i>Li leviĝas kolerigita,
direktante sin al D. Carlos, kiu paŝas malantaŭen.</i>)</p>
<p><span class="rolulo">D. Car.</span>—Mi jam diris... Estis neeble ke mi diru eĉ vorton kiu
ne ofendos vin... Sed ni finu tian abomenan interparoladon. Vivu
feliĉe, kaj ne malamu min, ĉar mi neniel volis ĝeni vin... La plej
granda pruvo kiun mi povas doni al vi de mia obeemo kaj respekto,
estas foriri tuj... Sed almenaŭ ne rifuzu al mi la konsolon scii ke
vi pardonas min.</p>
<p><span class="rolulo">D. Die.</span>—Kiel, ĉu vi efektive foriras?</p><!-- p.86 -->
<p><span class="rolulo">D. Car.</span>—Tuj, sinjoro... kaj mia forestado estos tre longa.</p>
<p><span class="rolulo">D. Die.</span>—Kial?</p>
<p><span class="rolulo">D. Car.</span>—Tial ke konvenas ke mi neniam revidu ŝin... Se la nuna
famo pri baldaŭa militado efektiviĝos... tiam...</p>
<p><span class="rolulo">D. Die.</span>—Kion vi volas diri? (<i>Ekkaptante brakon de D. Carlos, li
devigas lin alproksimiĝi pli.</i>)</p>
<p><span class="rolulo">D. Car.</span>—Nenion... Ke mi deziras militadon ĉar mi estas militisto.</p>
<p><span class="rolulo">D. Die.</span>—Carlos!... Kia abomenaĵo!... Ĉu vi havas kuraĝon tion
diri al mi?</p>
<p><span class="rolulo">D. Car.</span>—Iu alvenas...</p>
<p class="instrukcio">(<i>Li rigardas maltrankvile al la ĉambro de D.<sup>a</sup> Irene, disiĝas de don
Diego, kaj direktas sin al la centra pordo. Don Diego sekvas kaj
volas malhelpi lin.</i>)</p>
<p><span class="rolulo">D. Die.</span>—Vi, kien iras?... Ne, sinjoro, vi ne foriros.</p>
<p><span class="rolulo">D. Car.</span>—Estas necesege... Mi ne volas vidi ŝin... Unu sola
ekrigardo mia povus havigi al vi kruelan maltrankvilon.</p>
<p><span class="rolulo">D. Die.</span>—Mi jam diris ke vi ne foriros... Eniru tiun ĉambron.</p>
<p><span class="rolulo">D. Car.</span>—Sed se...</p>
<p><span class="rolulo">D. Die.</span>—Faru kion mi ordonas.</p>
<p class="instrukcio">(<i>D. Carlos eniras la ĉambron de D. Diego.</i>)</p></div><!-- p.87 -->
<div class="sceno" id="a3s11">
<h3>SCENO XI</h3>
<p class="partoprenantoj">D.<sup>a</sup> Irene, D. Diego.</p>
<p>D.<sup>a</sup> <span class="rolulo">Ire.</span>—Nu, sinjoro D. Diego, ĉu estas nun la horo
ekveturi?... Bonan tagon... (<i>Ŝi estingas la kandelon kiu troviĝas
sur la tablo.</i>) Ĉu vi preĝas?</p>
<p><span class="rolulo">D. Die.</span> (<i>promenante maltrankvile.</i>)—Ja, kiel preĝema mi estas
nun!</p>
<p>D.<sup>a</sup> <span class="rolulo">Ire.</span>—Se vi volas, oni povas nun pretigi la ĉokoladon, kaj
averti la kondukiston por ke li jungu la ĉevalojn, kaj... Sed, kion
vi havas, sinjoro?... Ĉu estas ia novaĵo?</p>
<p><span class="rolulo">D. Die.</span>—Jes, novaĵoj ne mankas.</p>
<p>D.<sup>a</sup> <span class="rolulo">Ire.</span>—Kion do?... Diru, pro Dio!... Ho, ve! vi ne scias kiel
timigita mi estas. La plej malgrava okazo, tiel, subita, renversegas
min tute... De mia lasta malbona akuŝo mi estas tiel eksterordinare
delikata ĉe miaj nervoj... Kaj tio okazis antaŭ deknaŭ jaroj, aŭ
eble dudek; sed de tiam, kiel mi diris, ia ajn bagatelo renversas
min. Nek banoj, nek supo de serpentoj, nek konservaĵo de tamarindoj,
nenio taŭgas; tiel ke...</p>
<p><span class="rolulo">D. Die.</span>—Fi! Ne parolu ni nun pri malbonaj akuŝoj nek
konservaĵoj. Ni bezonas trakti aferon pli gravan... Kion faras tiuj
knabinoj?</p>
<p>D.<sup>a</sup> <span class="rolulo">Ire.</span>—Ili kunigas la vestojn kaj plenigas la vojaĝkeston,
por ke ĉio estu pretigita kaj ne estu prokrasto.</p><!-- p.88 -->
<p><span class="rolulo">D. Die.</span>—Bone. Sidiĝu... Kaj estas neutile timiĝi nek kriegadi,
(<i>Ambaŭ sidiĝas.</i>) pro tio kiun mi tuj rakontos al vi. Atentu kaj
ne nin forlasu la prudento kiam ni plej bezonas ĝin... Via filino
estas enamiĝinta.</p>
<p>D.<sup>a</sup> <span class="rolulo">Ire.</span>—Nu, ĉu mi ne certigis tion al vi milfoje? Jes,
sinjoro, enamiĝinta ŝi estas; kaj sufiĉis ke mi tion diru, tiel...</p>
<p><span class="rolulo">D. Die.</span>—Tiu malbenita difekto interrompi ĉiumomente! Lasu min
paroli!</p>
<p>D.<sup>a</sup> <span class="rolulo">Ire.</span>—Bone, bone. Parolu.</p>
<p><span class="rolulo">D. Die.</span>—Ŝi estas enamiĝinta, sed ŝi ne estas enamiĝinta kun
mi.</p>
<p>D.<sup>a</sup> <span class="rolulo">Ire.</span>—Kion vi<!-- mi --> diras?</p>
<p><span class="rolulo">D. Die.</span>—Tion kion vi aŭdas.</p>
<p>D.<sup>a</sup> <span class="rolulo">Ire.</span>—Sed kiu rakontis al vi tian sensencaĵon?</p>
<p><span class="rolulo">D. Die.</span>—Neniu. Mi ĝin scias, mi ĝin vidis, neniu rakontis ĝin
al mi; kaj kiam mi tion diras al vi, mi povas bone certigi ke ĝi
estas vera... Nu, kia ekploro estas tiu?</p>
<p>D.<sup>a</sup> <span class="rolulo">Ire.</span>—(<i>Plorante.</i>) Ve al mi!</p>
<p><span class="rolulo">D. Die.</span>—Kial do?</p>
<p>D.<sup>a</sup> <span class="rolulo">Ire.</span>—Ĉar oni vidas min sola kaj senhelpa kaj ĉar mi estas
malriĉa vidvino, ŝajnas ke ĉiuj malestimas min kaj konspiras
kontraŭ mi.</p>
<p><span class="rolulo">D. Die.</span>—Sinjorino donja Irene...</p>
<p>D.<sup>a</sup> <span class="rolulo">Ire.</span>—Je la fino de miaj jaroj kaj suferadoj, vidi min
traktita tiel, kiel malnovan viŝtukon, kiel<!-- p.89 --> malpuran Cindrinjon,
laŭ oni povus diri... Dio helpu min! Se estus vivantaj miaj tri
edzoj... Nur kun la lasta, se li estus vivanta, ĉar li havis humoron
de serpento...</p>
<p><span class="rolulo">D. Die.</span>—Aŭskultu, sinjorino, mia pacienco preskaŭ finiĝis.</p>
<p>D.<sup>a</sup> <span class="rolulo">Ire.</span>—Tiel ke tuj kiam oni kontraŭdiris lin, li
ekkoleriĝis same kiel furiozulo el Infero, kaj ian tagon de Corpus
Christi, mi ne memoras pro kia bagatelo, li tiel batfrapegis
ian registaran oficiston kaj se du monaĥoj Karmenaj ne estus
malhelpintaj, li estus mortiginta la malfeliĉulon premiginte lin
kontraŭ stango kiu staras en la pordego de Sankta Kruco.</p>
<p><span class="rolulo">D. Die.</span>—Sed, ĉu estas eble ke vi ne atentos kion mi volas diri?</p>
<p>D.<sup>a</sup> <span class="rolulo">Ire.</span>—Ha! ne, sinjoro, ĉar mi bone scias tion kion vi volas
diri, kaj mi neniel estas naivega, ne, sinjoro... Vi ne amas plu la
knabinon kaj serĉas ruzojn por eviti la devon kiun vi kontraktis...
Filineto de mia animo kaj de mia koro!</p>
<p><span class="rolulo">D. Die.</span>—Sinjorino D.<sup>a</sup> Irene, havu la bonecon aŭskulti min, ne
respondante, ne dirante maloportunaĵojn,<!-- maloportuna&#309;oin, --> kaj poste, kiam vi scios
tion kio okazas, ploru, ĝemu, ekkriu, diru ĉion kion vi volos...
Sed atendante, ne pligrandigu mian suferadon, pro amo al Dio!</p>
<p>D.<sup>a</sup> <span class="rolulo">Ire.</span>—Diru ĉion kion vi volas.</p>
<p><span class="rolulo">D. Die.</span>—Sed vi ne rekomencu ploradi kaj...</p><!-- p.90 -->
<p>D.<sup>a</sup> <span class="rolulo">Ire.</span>—Ne, sinjoro; mi ne ploras plu. (<i>Ŝi viŝas siajn
larmojn per naztuko.</i>)</p>
<p><span class="rolulo">D. Die.</span>—Bone, do; de ĉirkaŭ unu jaro, iom pli iom malpli,
D.<sup>a</sup> Francinjo havas alian amanton. Ili ofte interparolis, skribis
leterojn, promesis reciprokan amon, fidelecon, konstantecon... Kaj
fine, ekzistas ĉe ambaŭ pasio tiel firma, ke malhelpaĵoj kaj
foresteco, anstataŭ malfortigi, eĉ kunhelpis ĝin pligrandigi...
Sub tiaj kondiĉoj...</p>
<p>D.<sup>a</sup> <span class="rolulo">Ire.</span>—Sed ĉu vi ne komprenas, sinjoro, ke tio ĉio estas
trompaĵo eltrovita de la skandalema lango kiu malamas min?</p>
<p><span class="rolulo">D. Die.</span>—Ni ree komencas kiel antaŭe. Ne, sinjorino, tio ne estas
trompaĵo. Mi ripetas de nove ke mi tion scias.</p>
<p>D.<sup>a</sup> <span class="rolulo">Ire.</span>—Kiel vi povas tion scii, sinjoro, nek kian verŝajnon<!-- ver&#349;a&#309;non -->
havas tio? Tiamaniere la filineto de mia koro, enŝlosigita en
monaĥinejo,<!-- monaninejo, --> fastinte ĉian vendredon kaj cetere, akompanita de
tiuj sanktaj virinoj! Ŝi, kiu eĉ ne scias kia estas la mondo, kiu
ankoraŭ ne eliris el la ovŝelo, por tiel paroli! Kiel, videble, vi
ne konas la karakteron de <i>Circuncision</i>... Kia virino por pardoni la
plej malgrandan peketon!</p>
<p><span class="rolulo">D. Die.</span>—Ni ne pritraktas nun peketon ian, sinjorino D.<sup>a</sup>
Irene; ni traktas pri honesta inklino, pri kiu ni ne havis antaŭan
informon. Via filino estas knabino tre honesta, kaj ŝi ne estas
kapabla fari malbonaĵon... Kion mi diras, tio estas ke patrino
<i>Circuncision</i>, kaj <i>Soledad</i>, kaj <i>Candelaria</i>, kaj ĉiuj patrinoj,
kaj vi, kaj mi precipe, ni rideginde<!-- p.91 --> eraris. La knabino volas
edziniĝi<!-- edzini&#285;u --> kun alia, kun mi ne... Ni alvenis malfrue; vi kalkulis tro
rapide kun la konsento<!-- konsenton --> de via filino... Sed, kial ni laciĝas? Legu
tiun<!-- tion --> ĉi paperon, kaj vi vidos ĉu mi estas prava.</p>
<p class="instrukcio">(<i>Li donas al ŝi la paperon de don Carlos. D.<sup>a</sup> Irene ne legas ĝin, sed
leviĝas tre agitata, direktas sin al la pordo de sia ĉambro kaj
frapas. D. Diego leviĝas kaj provas<!-- probas --> vane malhelpi ŝin.</i>)</p>
<p>D.<sup>a</sup> <span class="rolulo">Ire.</span>—Mi nepre freneziĝos!... Francinjo!... Virgulino de l’
Tremedalo!... Rita!... Francisca!</p>
<p><span class="rolulo">D. Die.</span>—Sed kial vi alvokas ilin?</p>
<p>D.<sup>a</sup> <span class="rolulo">Ire.</span>—Jes, sinjoro; mi volas ke ŝi venu kaj sciu kia homo
vi estas.</p>
<p><span class="rolulo">D. Die.</span>—Ŝi ĉion difektis... Tio okazas al tiu,<!-- --> kiu konfidas al
prudento de virino.</p></div>
<div class="sceno" id="a3s12">
<h3>SCENO XII</h3>
<p class="partoprenantoj">D.<sup>a</sup> Francisca, Rita, D.<sup>a</sup> Irene, D. Diego.</p>
<p><span class="rolulo">Rita.</span>—Sinjorino!</p>
<p>D.<sup>a</sup> <span class="rolulo">Fran.</span>—Ĉu vi vokis min?</p>
<p>D.<sup>a</sup> <span class="rolulo">Ire.</span>—Jes, filino, jes; ĉar D. Diego agas kun ni laŭ
modo kiu ne estas plu tolerebla. Kiajn amojn vi havas, infano? Al
kiu vi promesis edziĝon? Kia konspiraĵo estas ĉi tiu? Kaj vi,
granda friponino... vi ankaŭ devas scii... vi nepre scias... Kiu
skribis tiun ĉi leteron? Kion ĝi diras? (<i>Prezentante la leteron
malfermitan al D.<sup>a</sup> Francisca.<!-- Fruncisca. --></i>)</p><!-- p.92 -->
<p><span class="rolulo">Rita.</span>—(<i>Flanken, al D.<sup>a</sup> Francisca.</i>) Lia ĝi estas.</p>
<p>D.<sup>a</sup> <span class="rolulo">Fran.</span>—Kia malboneco!... Sinjoro D. Diego, ĉu tiamaniere vi
plenumas vian promeson?</p>
<p><span class="rolulo">D. Die.</span>—Dio bone scias ke mi ne estas kulpa... Venu tien ĉi...
(<i>Ekkaptante manon de D.<sup>a</sup> Francisca li lokigas ŝin ĉe sia
flanko.</i>) Nenion timu... Kaj vi, sinjorino, aŭskultu kaj silentu,
kaj ne devigu min fari sensencaĵon... Donu al mi tiun paperon...
(<i>Forprenante la paperon el la manoj de donja Irene.</i>) Francinjo, vi
ja memoras la tri manplatbatojn de l’ pasinta nokto.</p>
<p>D.<sup>a</sup> <span class="rolulo">Fran.</span>—Dum mi vivos mi memoros.</p>
<p><span class="rolulo">D. Die.</span>—Bone, do, jen estas la papero kiun oni ĵetis tra la
fenestro... Ne timu, mi jam diris... (<i>Li legas.</i>)</p>
<p class="sennome">«Karulino: Se mi ne sukcesos paroli kun vi, mi faros ĉion eblan
por ke vi ricevu tiun ĉi leteron. Tuj kiam mi disiĝis de vi, kaj
renkontis en la gastejo tiun kiun mi nomis mia malamiko, ekvidinte
lin mi ne scias kial mi ne mortis pro doloro. Li ordonis al mi ke mi
tuj eliru el la urbo, kaj estis necese obei lin. Mia nomo estas D.
Carlos, ne D. Felix. D. Diego estas mia onklo. Vivu ĉiam feliĉa,
kaj forgesu por eterne vian malfeliĉan amikon, <i>Carlos de Urbina</i>.»</p>
<p>D.<sup>a</sup> <span class="rolulo">Ire.</span>—Nu, ĉu tio estas?</p>
<p>D.<sup>a</sup> <span class="rolulo">Fran.</span>—Malfeliĉa mi!</p>
<p>D.<sup>a</sup> <span class="rolulo">Ire.</span>—Nu, ĉu tio estas vera kion diris la sinjoro, grandega
friponino? Certege vi memoros min.</p>
<p class="instrukcio">(<i>Ŝi direktas sin al donja Francisca, kolerigite<!-- p.93 --> kaj volas ŝin
frapadi. Rita kaj don Diego penadas malhelpi ŝin.</i>)</p>
<p>D.<sup>a</sup> <span class="rolulo">Fran.</span>—Patrino!...</p>
<p>D.<sup>a</sup> <span class="rolulo">Ire.</span>—Ne, sinjoro, mi mortigos ŝin.</p>
<p><span class="rolulo">D. Die.</span>—Kia frenezo estas tiu?</p>
<p>D.<sup>a</sup> <span class="rolulo">Ire.</span>—Mi mortigos ŝin.</p></div>
<div class="sceno" id="a3s13">
<h3>SCENO XIII</h3>
<p class="partoprenantoj">D. Carlos, D. Diego, D.<sup>a</sup> Irene, D.<sup>a</sup> Francisca, Rita.</p>
<p><span class="rolulo">D. Car.</span>—Ne, ne. (<i>Eliras rapidege don Carlos el ĉambro, ekkaptas
brakon de donja Francisca, kondukas ŝin al la fundo de l’ teatro,
kaj staras antaŭ ŝi por defendi ŝin. Donja Irene teruriĝas kaj
deiras.</i>) Antaŭ mi neniu ofendos ŝin!</p>
<p>D.<sup>a</sup> <span class="rolulo">Fran.</span>—Carlos!</p>
<p><span class="rolulo">D. Car.</span>—(<i>Alproksimiĝante al don Diego.</i>) Senkulpigu mian
trokuraĝon... Mi vidis ke oni insultis ŝin, kaj mi ne povis
subpremi min.</p>
<p>D.<sup>a</sup> <span class="rolulo">Ire.</span>—Kio estas tio kio okazas, Dio mia?... Kiu estas vi?...
Kiaj agoj estas tiuj ĉi?... Kia skandalo!</p>
<p><span class="rolulo">D. Die.</span>—Tie ĉi ne estas skandaloj... Li estas tiu kun kiu estas
enamiĝinta via filino... Ilin disigi kaj ilin mortigi estas tute
same... Carlos... negrave... Prenu vian edzinon.</p>
<p class="instrukcio">(<i>D. Carlos iras kien estas donja Francisca, kaj ambaŭ genufleksas ĉe
la piedoj de D. Diego.</i>)</p><!-- p.94 -->
<p>D.<sup>a</sup> <span class="rolulo">Ire.</span>—Ha, ĉu via nevo?</p>
<p><span class="rolulo">D. Die.</span>—Jes, sinjorino, mia nevo kiu per siaj manplaŭdoj, kaj sia
muziko, kaj sia papero pretigis por mi la nokton plej teruran kiun mi
pasigis dum mia tuta vivo... Kio estas, gefiloj miaj, kio estas?</p>
<p>D.<sup>a</sup> <span class="rolulo">Fran.</span>—Ĉu vi, do, pardonas nin kaj igas nin feliĉaj?</p>
<p><span class="rolulo">D. Die.</span>—Jes, gekaruloj de mia koro... Jes. (<i>Li devigas ilin
leviĝi kun karesaj esprimoj.</i>)</p>
<p>D.<sup>a</sup> <span class="rolulo">Ire.</span>—Ĉu<!-- Cu --> estas eble ke vi decidu fari oferon?...</p>
<p><span class="rolulo">D. Die.</span>—Mi estus povinta ilin disigi por ĉiam kaj ĝuadi
trankvile posedon de tiu ĉi ĝentila infano, sed mia konscienco
malpermesas... Carlos!... Francinjo!... Kian dolorigan senton<!-- Kia doloriga sento --> lasas ĉe
mia spirito la peno kiun mi ĵus faris! Ĉar, fine, mi estas homo
mizera kaj malforta.</p>
<p><span class="rolulo">D. Car.</span> (<i>kisante liajn manojn</i>).—Se mia amo, se mia dankemeco
sufiĉos<!-- snfi&#265;os --> konsoli vin pro tia perdo...</p>
<p>D.<sup>a</sup> <span class="rolulo">Ire.</span>—Tial ke ĉi tiu estas D. Carlos! Nu, nu, mi...</p>
<p><span class="rolulo">D. Die.</span>—Li kaj via filino freneziĝis pro amo, ĉar vi kaj la
onklinoj konstruadis kastelojn en la aero, kaj plenigadis mian cerbon
je iluzioj kiuj malaperis kiel sonĝoj... Tiel rezultas trouzo de
rajto, de subpremado de juneco, tiaj estas la certigoj kiujn donas
gepatroj kaj zorgantoj, kaj tia la konfido kiun oni povas havi je
la jeso de knabinoj... Per ŝanco mi ekkonis la eraron en kiu mi<!-- p.95 -->
troviĝis... Ho, ve al tiuj kiuj ĝin ekkonas tro malfrue!</p>
<p>D.<sup>a</sup> <span class="rolulo">Ire.</span>—Resume, Dio igu ilin bonaj, kaj ili ĝojadu multajn
jarojn... Venu tien ĉi, sinjoro, venu; mi volas ĉirkaŭpreni vin...
(<i>D. Carlos kaj donja Irene ĉirkaŭprenas sin, donja Francisca
genufleksas kaj kisas ŝian manon.</i>) Filino, Francinjo, vere vi faris
bonan elekton... Li estas sendube bela viro... Iomete brunulo, sed li
havas okulrigardon tre sorĉigan.</p>
<p><span class="rolulo">Rita.</span>—Ja, diru tion, ĉar la knabineto nenie suspektis ĝin...
Fraŭlino, milionon da kisoj.</p>
<p class="instrukcio">(<i>Donja Francisca kaj Rita kisas sin reciproke, elmontrante grandan
kontenton.</i>)</p>
<p>D.<sup>a</sup> <span class="rolulo">Fran.</span>—Ĉu vi vidas kiom da ĝojo?... Kaj vi, ĉar vi amas
min multe... ĉiam, ĉiam vi estos mia amikino.</p>
<p><span class="rolulo">D. Die.</span>—Bela Francinjo (<i>li ĉirkaŭprenas donja Francisca</i>),
akceptu la unuajn ĉirkaŭprenojn de via nova patro... Mi ne timas
plu la izolecon kiu minacis mian maljunan aĝon... Vi (<i>ekkaptante
la manojn de donja Francisca kaj D. Carlos</i>), estos la ĉarmo de mia
koro; kaj la unua frukto de via amo, jes, gefiloj miaj, tiu mem...
nepre, tiu estos mia. Kaj kiam mi karesos lin ĉe miaj brakoj, mi
povos ekdiri: Al mi devas la vivon tiu ĉi nepeka infaneto; se liaj
gepatroj vivas, se ili estas feliĉaj, mi estas la kaŭzo.</p>
<p><span class="rolulo">D. Car.</span>—Benita estu tiom da boneco!</p>
<p><span class="rolulo">D. Die.</span>—Gefiloj, benita estu tiu de Dio.</p></div>
<p id="fino">FINO</p>
<div id="tnotes">
<p><b>Noto de transskribinto:</b></p>
<p>La originala libro havis multajn preserarojn. Mi silente ĝustigis etajn
interpunkciajn erarojn, kaj registris aliajn ŝanĝojn per html-aj
komentoj. Ankaŭ originalajn paĝkomencojn mi simile registris.</p>
</div>
<div></div><section class="pg-boilerplate pgheader" id="pg-footer" lang="en">
<div id="pg-end-separator">
<span>*** END OF THE PROJECT GUTENBERG EBOOK LA JESO DE KNABINOJ: TRIAKTA PROZA KOMEDIO ***</span>
</div>

    
<div>
Updated editions will replace the previous one—the old editions will
be renamed.
</div><div>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg™ electronic works to protect the PROJECT GUTENBERG™
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away—you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div id="project-gutenberg-license">START: FULL LICENSE</div>

<h2 id="pg-footer-heading">THE FULL PROJECT GUTENBERG LICENSE</h2>

<div class="agate">PLEASE READ THIS BEFORE YOU DISTRIBUTE OR USE THIS WORK
</div><div>
To protect the Project Gutenberg™ mission of promoting the free
distribution of electronic works, by using or distributing this work
(or any other work associated in any way with the phrase “Project
Gutenberg”), you agree to comply with all the terms of the Full
Project Gutenberg™ License available with this file or online at
www.gutenberg.org/license.
</div><div class="secthead">
Section 1. General Terms of Use and Redistributing Project Gutenberg™
electronic works
</div><div>
1.A. By reading or using any part of this Project Gutenberg™
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg™ electronic works in your
possession. If you paid a fee for obtaining a copy of or access to a
Project Gutenberg™ electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div><div>
1.B. “Project Gutenberg” is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg™ electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg™ electronic works if you follow the terms of this
agreement and help preserve free future access to Project Gutenberg™
electronic works. See paragraph 1.E below.
</div><div>
1.C. The Project Gutenberg Literary Archive Foundation (“the
Foundation” or PGLAF), owns a compilation copyright in the collection
of Project Gutenberg™ electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg™ mission of promoting
free access to electronic works by freely sharing Project Gutenberg™
works in compliance with the terms of this agreement for keeping the
Project Gutenberg™ name associated with the work. You can easily
comply with the terms of this agreement by keeping this work in the
same format with its attached full Project Gutenberg™ License when
you share it without charge with others.
</div><div>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg™ work. The Foundation makes no
representations concerning the copyright status of any work in any
country other than the United States.
</div><div>
1.E. Unless you have removed all references to Project Gutenberg:
</div><div>
1.E.1. The following sentence, with active links to, or other
immediate access to, the full Project Gutenberg™ License must appear
prominently whenever any copy of a Project Gutenberg™ work (any work
on which the phrase “Project Gutenberg” appears, or with which the
phrase “Project Gutenberg” is associated) is accessed, displayed,
performed, viewed, copied or distributed:
</div><blockquote><div>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div></blockquote><div>
1.E.2. If an individual Project Gutenberg™ electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase “Project
Gutenberg” associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg™
trademark as set forth in paragraphs 1.E.8 or 1.E.9.
</div><div>
1.E.3. If an individual Project Gutenberg™ electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg™ License for all works
posted with the permission of the copyright holder found at the
beginning of this work.
</div><div>
1.E.4. Do not unlink or detach or remove the full Project Gutenberg™
License terms from this work, or any files containing a part of this
work or any other work associated with Project Gutenberg™.
</div><div>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg™ License.
</div><div>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg™ work in a format
other than “Plain Vanilla ASCII” or other format used in the official
version posted on the official Project Gutenberg™ website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original “Plain
Vanilla ASCII” or other form. Any alternate format must include the
full Project Gutenberg™ License as specified in paragraph 1.E.1.
</div><div>
1.E.7. Do not charge a fee for access to, viewing, displaying,
performing, copying or distributing any Project Gutenberg™ works
unless you comply with paragraph 1.E.8 or 1.E.9.
</div><div>
1.E.8. You may charge a reasonable fee for copies of or providing
access to or distributing Project Gutenberg™ electronic works
provided that:
</div><ul>
    <li>• You pay a royalty fee of 20% of the gross profits you derive from
        the use of Project Gutenberg™ works calculated using the method
        you already use to calculate your applicable taxes. The fee is owed
        to the owner of the Project Gutenberg™ trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, “Information about donations to the Project Gutenberg
        Literary Archive Foundation.”
    </li>
    <li>• You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg™
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg™
        works.
    </li>
    <li>• You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </li>
    <li>• You comply with all other terms of this agreement for free
        distribution of Project Gutenberg™ works.
    </li>
</ul><div>
1.E.9. If you wish to charge a fee or distribute a Project
Gutenberg™ electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg™ trademark. Contact the Foundation as set
forth in Section 3 below.
</div><div>
1.F.
</div><div>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg™ collection. Despite these efforts, Project Gutenberg™
electronic works, and the medium on which they may be stored, may
contain “Defects,” such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div><div>
1.F.2. LIMITED WARRANTY, DISCLAIMER OF DAMAGES - Except for the “Right
of Replacement or Refund” described in paragraph 1.F.3, the Project
Gutenberg Literary Archive Foundation, the owner of the Project
Gutenberg™ trademark, and any other party distributing a Project
Gutenberg™ electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div><div>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div><div>
1.F.4. Except for the limited right of replacement or refund set forth
in paragraph 1.F.3, this work is provided to you ‘AS-IS’, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div><div>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div><div>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg™ electronic works in
accordance with this agreement, and any volunteers associated with the
production, promotion and distribution of Project Gutenberg™
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg™ work, (b) alteration, modification, or
additions or deletions to any Project Gutenberg™ work, and (c) any
Defect you cause.
</div><div class="secthead">
Section 2. Information about the Mission of Project Gutenberg™
</div><div>
Project Gutenberg™ is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div><div>
Volunteers and financial support to provide volunteers with the
assistance they need are critical to reaching Project Gutenberg™’s
goals and ensuring that the Project Gutenberg™ collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg™ and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div><div class="secthead">
Section 3. Information about the Project Gutenberg Literary Archive Foundation
</div><div>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation’s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state’s laws.
</div><div>
The Foundation’s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation’s website
and official page at www.gutenberg.org/contact
</div><div class="secthead">
Section 4. Information about Donations to the Project Gutenberg
Literary Archive Foundation
</div><div>
Project Gutenberg™ depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div><div>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div><div>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div><div>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div><div>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate.
</div><div class="secthead">
Section 5. General Information About Project Gutenberg™ electronic works
</div><div>
Professor Michael S. Hart was the originator of the Project
Gutenberg™ concept of a library of electronic works that could be
freely shared with anyone. For forty years, he produced and
distributed Project Gutenberg™ eBooks with only a loose network of
volunteer support.
</div><div>
Project Gutenberg™ eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div><div>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div><div>
This website includes information about Project Gutenberg™,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</section></body>
</html>
