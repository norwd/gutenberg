<!DOCTYPE html>
<html lang="eo">
<head>
<meta charset="utf-8"><style>
#pg-header div, #pg-footer div {
    all: initial;
    display: block;
    margin-top: 1em;
    margin-bottom: 1em;
    margin-left: 2em;
}
#pg-footer div.agate {
    font-size: 90%;
    margin-top: 0;
    margin-bottom: 0;
    text-align: center;
}
#pg-footer li {
    all: initial;
    display: block;
    margin-top: 1em;
    margin-bottom: 1em;
    text-indent: -0.6em;
}
#pg-footer div.secthead {
    font-size: 110%;
    font-weight: bold;
}
#pg-footer #project-gutenberg-license {
    font-size: 110%;
    margin-top: 0;
    margin-bottom: 0;
    text-align: center;
}
#pg-header-heading {
    all: inherit;
    text-align: center;
    font-size: 120%;
    font-weight:bold;
}
#pg-footer-heading {
    all: inherit;
    text-align: center;
    font-size: 120%;
    font-weight: normal;
    margin-top: 0;
    margin-bottom: 0;
}
#pg-header #pg-machine-header p {
    text-indent: -4em;
    margin-left: 4em;
    margin-top: 1em;
    margin-bottom: 0;
    font-size: medium
}
#pg-header #pg-header-authlist {
    all: initial;
    margin-top: 0;
    margin-bottom: 0;
}
#pg-header #pg-machine-header strong {
    font-weight: normal;
}
#pg-header #pg-start-separator, #pg-footer #pg-end-separator {
    margin-bottom: 3em;
    margin-left: 0;
    margin-right: auto;
    margin-top: 2em;
    text-align: center
}

    .xhtml_center {text-align: center; display: block;}
    .xhtml_center table {
        display: table;
        text-align: left;
        margin-left: auto;
        margin-right: auto;
        }</style><title>
      La Kolomba Premio by Alexander Dumas
    </title>
<style>body {
    padding-right: 10%;
    padding-left: 10%
    }
h2 {
    text-align: center;
    font-size: 1.5em;
    padding-top: 4em;
    padding-bottom: 1.5em
    }
div#titolpagho {
    text-align: center;
    line-height: 2;
    margin-top: 4em
    }
div#titolo {
    text-align: center;
    font-size: 2em;
    padding-top: 4em
    }
div#tpnotoj {
    border: dashed 1px;
    padding: 0.5em;
    margin: 2em 10%
    }
hr.mallonge {
    width: 15%
    }
.sc {
    font-variant: small-caps
    }
blockquote {
    margin-top: 1.5em;
    margin-bottom: 1.5em;
    font-size: 0.8em
    }</style>
<link rel="schema.dc" href="http://purl.org/dc/elements/1.1/">
<link rel="schema.dcterms" href="http://purl.org/dc/terms/">
<meta name="dc.title" content="La kolomba premio">
<meta name="dc.language" content="eo">
<meta name="dcterms.source" content="https://www.gutenberg.org/files/35981/35981-h/35981-h.htm">
<meta name="dcterms.modified" content="2024-11-15T14:41:31.161592+00:00">
<meta name="dc.rights" content="Public domain in the USA.">
<link rel="dcterms.isFormatOf" href="http://www.gutenberg.org/ebooks/35981">
<meta name="dc.creator" content="Dumas, Alexandre, 1824-1895">
<meta name="marcrel.trl" content="Papot, Bénédict">
<meta name="dc.subject" content="Fiction">
<meta name="dcterms.created" content="2011-04-27">
<meta name="generator" content="Ebookmaker 0.12.47 by Project Gutenberg">
<meta property="og:title" content="La kolomba premio">
<meta property="og:type" content="Text">
<meta property="og:url" content="https://www.gutenberg.org/cache/epub/35981/pg35981-images.html">
<meta property="og:image" content="https://www.gutenberg.org/cache/epub/35981/pg35981.cover.medium.jpg">
</head>
<body><section class="pg-boilerplate pgheader" id="pg-header" lang="en"><h2 id="pg-header-heading" title="">The Project Gutenberg eBook of <span lang="eo" id="pg-title-no-subtitle">La kolomba premio</span></h2>
    
<div>This ebook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this ebook or online
at <a class="reference external" href="https://www.gutenberg.org">www.gutenberg.org</a>. If you are not located in the United States,
you will have to check the laws of the country where you are located
before using this eBook.</div>

<div class="container" id="pg-machine-header"><p><strong>Title</strong>: La kolomba premio</p>
<div id="pg-header-authlist">
<p><strong>Author</strong>: Alexandre Dumas</p>

<p><strong>Translator</strong>: Bénédict Papot</p>
</div>
<p><strong>Release date</strong>: April 27, 2011 [eBook #35981]<br>
                Most recently updated: February 6, 2020</p>

<p><strong>Language</strong>: Esperanto</p>

<p><strong>Credits</strong>: Produced by David Maddock, Andrew Sly, David Starner and<br>
        the Online Distributed Proofreading Team at<br>
        http://www.pgdp.net (This book was produced from scanned<br>
        images of public domain material from the Google Print<br>
        project.)</p>

</div><div id="pg-start-separator">
<span>*** START OF THE PROJECT GUTENBERG EBOOK LA KOLOMBA PREMIO ***</span>
</div></section><pre></pre>
<div id="titolpagho">
<h1>
        LA KOLOMBA PREMIO
      </h1>
<div>
        Esperantigita el la franca laŭ Alexander Dumas
      </div>
<div class="sc">
        de
      </div>
<div style="margin-bottom: 3em; font-size: 1.2em;">
        BENEDICT PAPOT
      </div>
<hr class="mallonge">
<div style="font-size: 0.8em;">
        Copyright, 1909, by American Esperantist Company
      </div>
<hr class="mallonge">
<div style="text-align:center; line-height:1.5; margin-top: 3em;">
        1909<br> AMERICAN ESPERANTIST COMPANY<br> CHICAGO
      </div>
</div>
<!--  p.01 -->
<div id="titolo">
      LA KOLOMBA PREMIO
    </div>
<p>
      Kiel filo, vi aŭdis vian patron, kiu diris al vi tion: “Laboru!
      klera homo povas ĉion atingi.” Kiel patro, vi diris al via
      filo: “Studu! Bona instruiteco valoras riĉecon!”
    </p>
<p>
      Bone!
    </p>
<p>
      La 15’an de Septembro 1838, je la oka matene, eniris leteristo en
      unu el la domoj de la Mezle Strato, unu el la plej silentaj Parizaj
      stratoj kvankam ĝi trairas unu el la plej bruaj kvartaloj de la tuta
      mondo, kaj metante leteron sur la tablon de la pordisto, li diris,
      etendante la manon por ricevi la prezon de la dirita letero:
    </p>
<p>
      “Sinjoro Lebruno? Tri cendoj.”
    </p>
<p>
      “Jen viaj tri cendoj,” diris la pordistino, metante la leteron
      en la faketaron
       <!--  p.02 --> de la luanto al kiu ĝi estis adresita.
    </p>
<p>
      Ĉu vi iam pripensis pri la enhavo de letero kiun vi ne povis
      malfermi?—pri tiu ĉi kvaroble faldita, papera sfinkso, kiu
      alportas el unu loko de la tero al alia ies ĝojon aŭ malĝojon,
      ies esperon, dum ĝi restas silenta por tiuj en kies manoj ĝi
      pasas antaŭ ol ĝi atingos sian celon? Ĉu vi sufiĉe
      ŝatas la bonfaradon de letero? Ĉu vi diris al vi mem: “Letero
      estas la momenta alproksimigo de la malproksimeco, estas la manpremo super
      la montegoj, estas la nevidebla kateno kiu alligas kune la mondojn?”
      La letero, kiel Januso, havas du vizaĝojn; ĝi estas babilema kaj
      muta, enhavas ĉion kaj diras nenion; ĝi estas interesa, bonkora,
      sprita por tiu al kiu ĝi estas adresita; sed, sensenca kaj
      nekomprenebla por tria persono kiu ĝin okaze legas.
    </p>
<p>
      Prenu dudek leterojn je l’ trafo, kaj legu ilin: unu estos afera
      letero, tiu ĉi, duela elvoko; tiu invito je la vespermanĝo;
       <!--  p.03 --> tamen, antaŭ ol oni ilin malfermas, ĉiuj havas
      la saman eksteraĵon, estas simile falditaj, portas saman poŝtmarkon.
      Ĉu ne estas tio la figuraĵo de la vivo? Kiom da malsamaj sentoj
      estas sub tiu ĉi envolvaĵo kiun oni nomas homo kaj kiu estas
      ĉiam sama, sub tiu ĉi poŝtmarko, kiun oni nomas koro, kaj
      kiu neniam ŝanĝas. Nu, unu tagon, vi ĵetas al la fajro la
      leteron, kiu al vi kaŭzis la plej grandan kortuŝecon kiam vi
      ĝin ricevis, ĝiaj literoj sin tordas momenton sub la morta kiso
      de la flamo, kaj ĉio finiĝas; cindro eĉ ne restas el tiu
      brulita estinteco. Tiel via koro! Unu tagon, scivole malfermante ĝin,
      vi tie trovas nomon, kaj estas feliĉa; poste, tiu ĉi nomo
      malaperas, kaj vi fariĝas indiferenta. Sed, por detrui tiun ĉi
      nomon, vi ne devas bruligi vian koron, kiel leteron; la nomo foriĝas
      mem, kaj la skribita paĝo fariĝas tute blanka paĝo, sed
      ĝi eble disfluus cindre se vi
       <!--  p.04 --> volus alifoje skribi ion sur ĝi.
    </p>
<p>
      Do, la 15’an de Septembro 1838, oni alportis leteron al sinjoro
      Lebruno, en la Mezle Strato.
    </p>
<p>
      Kio estis tiu ĉi sinjoro Lebruno kaj kion enhavis tiu ĉi letero?
      Jen la demando. Sinjoro Lebruno estis dika, proksimume kvardek-kvinjara
      homo, kiu perlaboris malgrandan riĉecon en la tola negocado, estis
      havinta edzinon kaj havis filinon. Vidu jam kiom da tialoj por ke li
      ricevu leteron. Sro. Lebruno estis malbela, sed lia filino estis bela;
      Sro. Lebruno estis malsprita, sed lia filino estis sprita; Sro. Lebruno
      estis dika, sed lia filino estis beltalia; fine, Sro. Lebruno estis
      egoista, sed lia filino estis bonkora. Tial, malgraŭ ĉiuj tiuj
      difektoj, kondukis lin per la nazo Fraŭlino Lebruno.
    </p>
<p>
      Kiam la servistino de Sro. Lebruno malsupreniris por la matenaj aĉetoj,
      la pordistino donis al ŝi la leteron kiun
       <!--  p.05 --> ŝi ĵus ricevis, kaj la servistino, reveninte
      hejmen, donis ĝin al sia mastro, kiu sidante antaŭ sia
      skribtablo, vestita de ĉambrovesto, skribadis leteron. Kiel dirite,
      estis longtempe Sro. Lebruno en la negoco, kaj dum la tuta tempo de sia
      ĉeesto li kutimis skribi, tiel frue kiel la oka matene, al siaj
      provincaj kaj fremdaj korespondantoj. Depost kvar jaroj Sro. Lebruno jam
      ne faris iajn negocojn kun iu, sed li estis konvinkita ke li ankoraŭ
      faris iom, kaj li ne volis lasi preterpasi eĉ unu matenon ne
      skribante almenaŭ kvar aŭ kvin leterojn. Kion li skribis en sia
      korespondado, neniu povis diri; sed li skribadis, li ŝajnis okupata,
      tio estas ĉio, kion li volis.
    </p>
<p>
      Pri tio ĉi trovis Sro. Lebruno frazon, kiu lin kontentigis kaj kiun
      li ofte ripetadis, akompanante ĝin per sia rentula ridego:
    </p>
<p>
      “Mi bone scias kiam mi mortos,” li diris.
    </p>
<!--  p.06 -->
<p>
      “Kiam vi mortos?” oni demandis lin.
    </p>
<p>
      “Mi mortos la antaŭtagon de kiam mi ne skribos plu.”
    </p>
<p>
      Do, Sro. Lebruno estis apud sia skribtablo, kaj por vidi pli bone tion,
      kion li skribis, li estis forpuŝinta siajn okulvitrojn sur la
      frunton; ĉar, kiel vi sendube rimarkis, kiam okulvitrulo deziras vidi
      ion klare, li forpuŝas siajn okulvitrojn ĝis la mezo de la
      frunto aŭ ĝis la pinto de la nazo por ke li povu vidi sube aŭ
      supre.
    </p>
<p>
      Mi tiel ofte rimarkis tion, ke mi nun kredas, ke nur personoj persekutataj
      de la polico kaj dezirante ŝanĝi siajn priskribojn portas
      okulvitrojn kaj difektas siajn okulojn penante vidi tra vitroj.
    </p>
<p>
      Kiel okazis, sin trovis Julio apud sia patro kiam la servistino donis al
      li la leteron kiun la pordistino estis doninta al ŝi. Ne estas necese
      diri, ke Julio estis la baptanomo de Fraŭlino Lebruno. Ni
       <!--  p.07 --> diris, “kiel okazis,” tial ke, kutime, Fraŭlino
      Julio ne leviĝis antaŭ la deka kaj duono por matenmanĝi je
      la dekunua. Iom da ruĝeco, kiu koloris ŝiajn vangojn kiam ŝi
      vidis la skribadon sur la koverto kiun ŝia patro estis malfermonta,
      montrus al la observanto, se ĉeestus unu, ke tiu ĉi frua letero
      ne estas fremda al la kaŭzo kiu igas, ke Fraŭlino Julio sin
      trovis leviĝinta je la oka matene.
    </p>
<p>
      Ni diris, ke Fno. Julio estis ĉarma,—ni tion pruvos. Ŝi
      estis meze kreskita, kun nigraj haroj, bluaj okuloj, rozkolora vizaĝo,
      blankaj dentoj, rondformaj ŝultroj, kaj maldika talio, belformaj
      brakoj, maldikegaj fingroj kaj malgrandaj piedoj.
    </p>
<p>
      “Nu! mi ne konas tiun skribon!” diris Sro. Lebruno, studante
      la superskribon de la dirita letero.
    </p>
<p>
      Kaj Sro. Lebruno, apogiĝante sur la dorsapogilon de sia ledkovrita seĝego,
      mordis la pinton de la montrafingro kaj
       <!--  p.08 --> daŭrigis sian studadon de la skribo sur la letero.
    </p>
<p>
      “Malfermu ĝin, paĉjo, tiam vi vidos de kiu ĝi estas,”
      diris Julio, apogante sian brakon sur la dorsapogilon de la seĝego,
      kaj kliniĝante al li kun korbategoj.
    </p>
<p>
      “Vi estas prava,” diris la patro, kaj li malsigelis la
      leteron. Ni emfazas la vorton “malsigelis” tial ke, Sro.
      Lebruno estis unu el tiuj homoj kiuj, konvinkitaj pri la graveco de ĉiuj
      leteraj vortoj, ne disrompas, sed kviete disigas la sigelon, por ke ili ne
      perdu, per tro da rapideco, eĉ unu vorton el la sendaĵo, kiu per
      sia foresto povus forpreni el la frazo aŭ eĉ el la letero iom da
      senco aŭ eĉ ĝian tutan sencon.
    </p>
<p>
      “Ha! estas de Sinjoro Leo,” diris Sro. Lebruno preterpasante
      tuj al la subskribo.
    </p>
<p>
      “Vere!” diris Julio.
    </p>
<p>
      “Kion deziras diri al mi tiu ĉi ĉarma
       <!--  p.09 --> junulo? Ni vidu!” Kaj Sro. Lebruno legis laŭte:
    </p>
<blockquote><div>
<p>
        “Sinjoro: Vi trovos mian leteron tre stranga, kaj mian peton tre
        maltimema—”
      </p>
</div></blockquote>
<p>
      Sro. Lebruno interrompis sian legadon:
    </p>
<p>
      “Kian belan skribadon havas la junulo! Kian manon por librotenisto!
      Malfeliĉe por li, li ne estas tio! Ni daŭrigu.” Kaj Sro.
      Lebruno daŭrigis, trenigante la vortojn:
    </p>
<blockquote><div>
<p>
        “ . . . . kaj mian peton tre maltimema.
        Sed, mi jam ne povas kontraŭbatali miajn korajn dezirojn, kaj se mi
        devas morti mi plivolas morti per via rifuzo ol per dubo.”
      </p>
</div></blockquote>
<p>
      “Kion li volas diri?”
    </p>
<p>
      “Daŭrigu, paĉjo.”
    </p>
<p>
      La tolvendisto daŭrigis sian legadon:
    </p>
<!--  p.10 -->
<blockquote><div>
<p>
        “Mi amas vian filinon, kaj Fraŭlino Julio, laŭ mia
        kredo, amas min?”
      </p>
</div></blockquote>
<p>
      Legante tiun frazon eksaltegis Sro. Lebruno, ekkriegante:
    </p>
<p>
      “Li amas vin kaj vi lin amas! Ĉu mi bone legis?”
    </p>
<p>
      “Jes paĉjo.”
    </p>
<p>
      “Tiel, vi konfesas tion?”
    </p>
<p>
      “Tial ke mia patrino vin amis mi do povas ami Sron. Leon.”
    </p>
<p>
      “Vere! sed mi estis komercisto!”
    </p>
<p>
      Kun plej granda kvieteco Fraŭlino Julio respondis:
    </p>
<p>
      “Nu, se mia patrino vin pro tio amis, mi pro la kontraŭa kaŭzo
      amas Sron. Leon.”
    </p>
<p>
      “Sed, kion li deziras?”
    </p>
<p>
      “Li deziras mian manon.”
    </p>
<p>
      “Mi vere kredas, ke estas maltimema lia peto. Sed, kiel vi scias, ke
      li petas pri via mano?”
    </p>
<p>
      “Tial ke li diris al mi hieraŭ, ke li
       <!--  p.11 --> skribos al vi por peti pri ĝi.”
    </p>
<p>
      “Tiel, vi interparolis kaŝe?”
    </p>
<p>
      “Jes, paĉjo.”
    </p>
<p>
      “Ofte?”
    </p>
<p>
      “Tre ofte.”
    </p>
<p>
      “Ho!”
    </p>
<p>
      “Li diradis al mi, ke li min ĉiam amos.”
    </p>
<p>
      “Kaj vi respondis al li?”
    </p>
<p>
      “Ke mi lin amos ĝis la fino de mia vivo.”
    </p>
<p>
      “Kaj, kiam vi tiamaniere interparoladis?”
    </p>
<p>
      “Kiam mi elverŝis al vi la teon.”
    </p>
<p>
      “Kaj tio ĉi okazis sub miaj okuloj?”
    </p>
<p>
      “Ĉiam.”
    </p>
<p>
      “Kaj mi vidis nenion!”
    </p>
<p>
      “Vi ne povis ion vidi, paĉjo, vi ĉiam portadis viajn
      okulvitrojn.”
    </p>
<p>
      “Tre bone, tre bone, Fraŭlino, vi returnen iros al la monaĥejo,”
      diris Sro. Lebruno leviĝante kaj faldante la netralegitan leteron.
    </p>
<!--  p.12 -->
<p>
      “Kion mi tie faros?” demandis Julio per voĉtono kiu
      pruvis, ke ŝi, ne timante la minacojn de sia patro, estis tute certa,
      ke ŝi lin facile venkos.
    </p>
<p>
      “Vi tie atendos, ke mi al vi trovos edzon.”
    </p>
<p>
      “Kiun vi elektos paĉjo?”
    </p>
<p>
      “Kiun mi elektos.”
    </p>
<p>
      “Ha! tiam mi ne edziniĝos je li.”
    </p>
<p>
      “Vi ne edziniĝos je li?”
    </p>
<p>
      “Ne, paĉjo.”
    </p>
<p>
      “Kial?”
    </p>
<p>
      “Tial ke, li ne estus Sro. Leo.”
    </p>
<p>
      “Tiel, vi bezonas Sron. Leon?”
    </p>
<p>
      “Jes, paĉjo.”
    </p>
<p>
      “Vi ne volas alian?”
    </p>
<p>
      “Ne, paĉjo.”
    </p>
<p>
      “Kaj vi kredas, ke mi konsentos tiun edziniĝon?”
    </p>
<p>
      “Jes, paĉjo.”
    </p>
<p>
      “Mi skribos al Sro. Leo por ke li ne ree metu la piedojn ĉe mi.”
    </p>
<p>
      “Ho, mi tute same lin vidos.”
    </p>
<!--  p.13 -->
<p>
      “Kaj kie, mi petas?”
    </p>
<p>
      “Tra mia fenestro, kaj mi skribos al li.”
    </p>
<p>
      “Vi skribos al li! Kaj kion vi skribos al li?”
    </p>
<p>
      “Ke mi lin amas, ke vi estas tirano, kaj, ke kiam mi estos plenaĝa
      mi edziniĝos je li kontraŭ via volo.”
    </p>
<p>
      “Kaj kie vi lernis tiujn bonajn principojn?”
    </p>
<p>
      “Mi legis ilin.”
    </p>
<p>
      “El kiu libro?”
    </p>
<p>
      “El la leĝaro.”
    </p>
<p>
      “El la leĝaro! Kiu iam kredus, ke tiu ĉi tabernaklo de la
      homaj rajtoj kaj de la sociaj leĝoj enhavus tiajn aferojn!”
    </p>
<p>
      “Artikolo 227. Ĉapitro pri la rajtoj de la plenaĝaj
      gefiloj.”
    </p>
<p>
      “Ĉu vi scias kiom vi havos dote, kiam vi edziniĝos?”
    </p>
<p>
      “Jes, paĉjo, sesdek mil frankojn.”
    </p>
<p>
      “Mi forigos de vi la doton.”
    </p>
<p>
      “Vi ne povas. Tio devenas de mia
       <!--  p.14 --> patrino. Kiam mi estos plenaĝa vi devos doni kontojn
      al mi. Artikolo 88, Ĉapitro pri la Zorgateco.”
    </p>
<p>
      “Kaj kiu diris al vi, ke estas ĉio tio en la leĝaro?”
    </p>
<p>
      “Sro. Leo. Vi bone scias, ke li ĉion scias.”
    </p>
<p>
      “Kaj, kompense, ke li havas nenion.”
    </p>
<p>
      “Ne malhelpas! li gajnos riĉecon.”
    </p>
<p>
      “Neniam!”
    </p>
<p>
      “Sed vi mem diris tion al li.”
    </p>
<p>
      “Mi!”
    </p>
<p>
      “Jes, vi. Mi dekdu foje aŭdis vin kiam vi lin laŭdis pri
      lia instruiteco, kaj vi aldonis, ke kun tio li ne devas timi pri la
      estonteco. Nu, paĉjo, residiĝu, kaj ni interparolu.”
    </p>
<p>
      Sro. Lebruno ree sidiĝis kaj Julio sur liajn genuojn.
    </p>
<p>
      “Vi amas min, ĉu ne? Nu, mi diras al vi, paĉjo, ke tiu
      ĉi edziniĝo devas fariĝi.”
    </p>
<!--  p.15 -->
<p>
      “Ne! Sro. Leo havas nenion. Vi ne povas feliĉe mastrumi po tri
      mil frankoj jare. Kaj se vi volas ricevi tion vi devus procentdoni viajn
      sesdek mil frankojn po kvin pro centoj, kio estas nuntempe malfacila; vi
      nur ricevos la dudek kvar mil frankojn de mia riĉeco post mia morto,
      kaj, dank’ al Dio, mi estas sana. Sekve, vi bezonas edzon kiu
      alportos al vi almenaŭ tiom, kiom vi al li alportos, ĉirkaŭ
      sesdek mil frankojn.”
    </p>
<p>
      “Sro. Leo gajnos tiom.”
    </p>
<p>
      “Li gajnu tiom, ni poste vidos.”
    </p>
<p>
      “Daŭriginte la legadon de lia letero, vi ne ekkolerus, kaj vi
      tuj interkonsentus.”
    </p>
<p>
      “Ĉu vi scias kio estas ĉe la fino de la letero?”
    </p>
<p>
      “Certe, tial ke mi havas kopion en mia poŝo.”
    </p>
<p>
      “Ho! tiuj knabinetoj! Kiaj demonoj!”
    </p>
<p>
      Sro. Lebruno ree malfermis la leteron:
    </p>
<!--  p.16 -->
<blockquote><div>
<p>
        “Fariĝi la edzo de via filino, jen mia sola ambicio, la sola
        celo de mia vivo. Sed mi volas igi ŝin feliĉa, kaj feliĉa
        ŝi nur povas esti kontentigante ĉiujn el siaj bezonoj, ĉiujn
        el siaj kapricoj. Vi scias kiom instruita mi estas, kaj kiom da rimedoj
        la instruiteco kaj belartoj prezentas al tiu, kiu ilin ellernis. Donu al
        mi unu jaron. Dum tiu ĉi jaro ni eklaboregos, subtenate de la
        espero je la rezultato, kaj post la jaro mi venos peti al vi la manon de
        Fraŭlino Julio; ĉar dum tiu ĉi tempo, eĉ ne
        dormante, eĉ nutrante min nur per pano kaj akvo mi perlaboros
        almenaŭ kvindek mil frankojn kaj tio estos ekkomenciĝo. <span lang="la"><i>Omnia labor vincit improbus.</i></span>”
      </p>
</div></blockquote>
<p>
      “Kion volas diri tiu ĉi frazo?”
    </p>
<p>
      “Obstina laboro venkas ĉion,” diris Julio.
    </p>
<p>
      “Ĉu vi do scias latinan?”
    </p>
<p>
      “Jes, paĉjo.”
    </p>
<p>
      “Vi scias latinan!”
    </p>
<p>
      “Jes, Sro. Leo instruis ĝin al mi, por ke ni povu
      interkorespondi per lingvo ne komprenita de vi. Sed, finu legi la leteron.”
    </p>
<!--  p.17 -->
<p>
      Sro. Lebruno, ne venkante sian surprizon pri la latina scio de sia filino
      daŭrigis:
    </p>
<blockquote><div>
<p>
        “Se post jaro mi ne bone sukcesos, vi povos disponi la manon de
        Fraŭlino Julio kaj al mi restos nur la morto.”
      </p>
</div></blockquote>
<p>
      “Nu! kion vi diras pri tio, paĉjo?”
    </p>
<p>
      “Estas sufiĉe prudenta.”
    </p>
<p>
      “Bonega! Tiel, vi konsentas?”
    </p>
<p>
      “Mi estas devigita, tial ke vi tion volas.”
    </p>
<p>
      “Post unu jaro vi donos mian manon al Sro. Leo?”
    </p>
<p>
      “Se nur, Sro. Leo perlaboros kaj alportos al mi kvindek mil
      frankojn.”
    </p>
<p>
      “Li perlaboros ilin. Tiel mi povas anonci al li tiun ĉi bonan
      novaĵon kaj diri al li, ke li supreniru por danki vin pri tio.”
    </p>
<p>
      “Kiel?”
    </p>
<p>
      “Li atendas vian respondon malsupren
       <!--  p.18 --> en la strato.”
    </p>
<p>
      “Vi lin tie vidis?”
    </p>
<p>
      “Mi scias tion. Li diris al mi hieraŭ, ke li estos sur la
      strato je la naŭa matene, kaj nun eksoniĝas la naŭa.”
    </p>
<p>
      Julio alproksimiĝis al la fenestro, malfermis ĝin kaj movante du
      aŭ trifoje sian montrafingron al siaj okuloj faris la signalon kiu,
      en ĉiuj landoj de la mondo volas diri “venu,” kaj tiu al
      kiu ŝi tiun signalon estis farinta, kaj kiu, vidante ĝin,
      eksaltis pro ĝojo, antaŭensaltis en la domon.
    </p>
<h2>
      II
    </h2>
<p>
      “Danku mian patron, li konsentas vian proponon,” diris la
      junulino, puŝante lin al Sro. Lebruno.
    </p>
<p>
      “Kiom da dankeco!” ekkriis Leo, premante la patran manon.
    </p>
<p>
      “Vi do amegas mian filinon?”
    </p>
<p>
      “Per la tuta animo, Sinjoro.”
    </p>
<!--  p.19 -->
<p>
      “Kaj vi esperas atingi vian celon?”
    </p>
<p>
      “Mi estas certa pri tio.”
    </p>
<p>
      “Kiom vi jam havas?”
    </p>
<p>
      “Nenion.”
    </p>
<p>
      “Tamen, vi havas oficon, vi multafoje diris tion al mi.”
    </p>
<p>
      “Jes, sinjoro, ĉe la financa ministrejo.”
    </p>
<p>
      “Kiom vi gajnas monate?”
    </p>
<p>
      “Cent dektri frankojn kaj sepdek kvin centimojn.”
    </p>
<p>
      “Tio ne sufiĉas.”
    </p>
<p>
      “Tial mi forlasos mian oficon.”
    </p>
<p>
      “Prizorgu! Vi eble ne gajnos tiome per via tuta instruiteco.”
    </p>
<p>
      “Vi trompiĝas, sinjoro. Ni feliĉe vivas en jarcento kie la
      laboro ĉiam trovas sian rekompencon.”
    </p>
<p>
      “Tamen, ĝis nun, vi nur trovis cent dek tri frankojn kaj sepdek
      kvin centimojn monate.”
    </p>
<p>
      “Ĝis nun, mi ne amis, sinjoro, kaj tiu malgranda sumo sufiĉadis
      miajn simplajn gustojn.”
    </p>
<!--  p.20 -->
<p>
      “Tiel, vi multon scias!” daŭriĝis Sro. Lebruno kun
      la admiro de homo kiu neniam sciis nenion, esceptinte nur sufiĉe da
      sia propra lingvo por vendi tolon kaj ĉion necesan pri aritmetiko por
      gajni dudek kvin aŭ tridek procente.
    </p>
<p>
      “Jes, sinjoro, mi multon scias.”
    </p>
<p>
      “Ĉu vi parolas angle?”
    </p>
<p>
      “Kun facileco.”
    </p>
<p>
      “Germane?”
    </p>
<p>
      “Kiel naciulo.”
    </p>
<p>
      “Itale?”
    </p>
<p>
      “Tre bone.”
    </p>
<p>
      “Hispane?”
    </p>
<p>
      “Bonege.”
    </p>
<p>
      “Latine? Greke?”
    </p>
<p>
      “Tute bone. Mi eĉ parolas arabe.”
    </p>
<p>
      “Arabe, paĉjo, ĉu tio ne estas mirinda?” diris
      Julio. “Kiel kontentega vi estus, se vi parolus arabe.”
    </p>
<p>
      “Kiel, sinjoro, vi legas tiujn ĉi longajn, maldikajn torditajn
      literojn kiuj similas al vermiĉelo?”
    </p>
<!--  p.21 -->
<p>
      “Sen ia malfacileco.”
    </p>
<p>
      “Kaj vi ankaŭ desegnas?”
    </p>
<p>
      “Jes. Mi povus fari bonan kopion laŭ granda majstro. Mi scias
      iom da arkitekturo, mi estas bonega ĥemiisto, mi ankoraŭ scias
      la tutmondan historion, la biologion, mi estas diplomita leĝisto. Kaj
      vi kredas, ke per ĉio tio mi antaŭ unu jaro ne gajnos kvindek
      mil frankojn?”
    </p>
<p>
      “Kvindek mil frankojn estas multe da mono, sed mi ne deprenas mian
      promeson. Revenu je la 15a de Septembro, 1839. Tamen, kvankam vi estus
      malklerulo, mi tuj donus al vi mian filinon se vi havus la monon kiun
      elspezadis viaj gepatroj por instruigi al vi ĉion kion vi scias.”
    </p>
<p>
      “Vi pacience atendos tutan jaron, Julio?” diris Leo al la
      junulino.
    </p>
<p>
      “Jes, amiko mia, mi ĝin al vi ĵuras.”
    </p>
<p>
      “Nu, sinjoro, ĝis la 15a de Septembro 1839,” diris Leo,
      elirante post li premis
       <!--  p.22 --> la manon al sia amatino.
    </p>
<p>
      “Sinjoro, mi havas la honoron saluti vin,” respondis Sro.
      Lebruno al kies lipoj tiu ĉi frazo, kiun li ripetadis dum dudek jaroj
      ĉiufoje kiam li adiaŭis klienton, senĉese revenis ornamita
      per afekta voĉtono kaj sensignifa rideto.
    </p>
<h2>
      III
    </h2>
<p>
      Dek kaj duono monatoj post tiu sceno, homo pala, longbarba, kavvanga,
      preskaŭ per ĉifonaĵoj vestita, sidadis en malalta, malhela,
      malsaniga ĉambreto de malbona Londona gastejo. Li estis lasinta fali
      la kapon sur la bruston, kaj maldekstramane tenis pistolon kun kies ĉano
      li ludis per la dekstra mano. Tiu ĉi pala, malgrasa, ĉifonvestita
      homo estis Leo, kiu estis traboronta la kapon per kuglo.
    </p>
<p>
      Letero kuŝis sur la tablo. Tiu ĉi letero portis la nomon kaj
      adreson de Julio.
    </p>
<!--  p.23 -->
<p>
      Ĝi enhavis nur jenajn vortojn:
    </p>
<blockquote><div>
<p>
        “Mi faris ĉion por perlabori la sumon postulitan de via
        patro, mi estas pli malriĉa ol kiam mi vin vidis unuafoje kaj mi ne
        manĝis de du tagoj. Kiam vi ricevos tiun ĉi leteron mi estos
        mortinta pripensante pri vi. Pistola kuglo estos farinta tion, kion
        malsato estus farinta se mi ankoraŭ kuraĝus esperi.
      </p>
<p>
        Estu feliĉa, Julio, tio estas mia lasta deziro antaŭ ol mi
        mortos.
      </p>
<div class="sc" style="margin-left: 5em;">
        Leo
      </div>
<p>
        18an de Julio, 1839
      </p>
</div></blockquote>
<p>
      Leo lastfoje tralegis tiun leteron kaj sigelis ĝin, dirante:
    </p>
<p>
      “Nu! kia bono estus atendi ĝis la ses semajnoj antaŭ la 15’a
      de Septembro, 1839 estos pasintaj?”
    </p>
<p>
      Kaj li ŝargis la pistolon kiun li tenis en la mano antaŭ ol li
      premos ĝin kontraŭ sia tempio; ĉar sciante ĉion, li
      ankoraŭ sciis, ke estas tra la tempio kaj ne tra la buŝo, ke oni
      devas pafi kiam
       <!--  p.24 --> oni volas certe kaj subite morti.
    </p>
<p>
      Momenton kiam li estis premonta la malstreĉilon la pordo subite
      malfermiĝis, lasante eniri dikan homon, kun ruĝega vizaĝo,
      vestitan je drapa vesto kaj blanka antaŭtuko suprenturnita de la
      angulo. Tiu ĉi homa mastodonto estis la mastro de la gastejo kie
      vivis Leo, se oni povas nomi tion vivi.
    </p>
<p>
      La unua movo de Leo, tiu ĉi movo kiun oni neniam povas malhelpi, ne
      estis premi la malstreĉilon sed kaŝi sian pistolon post la
      dorson.
    </p>
<p>
      Sed tiun ĉi movon vidis la mastro kiu alproksimiĝante diris:
    </p>
<p>
      “Kion do vi tie faras?” Kaj li altiris al si la manon kaj la
      pistolon.
    </p>
<p>
      “Vi estis pafonta kuglon tra la kapo?” Leo faris jesan
      signalon.
    </p>
<p>
      “Kiel pri la kvindek frankojn kiujn vi ŝuldas al mi?”
    </p>
<p>
      “Mi ne havas ilin.”
    </p>
<p>
      “Tiel, vi ne nur ne pagas min, sed
       <!--  p.25 --> ankoraŭ vi mortigas vin ĉe mi, kaj embarasas min
      per malviva homo! Donu al mi vian pistolon.”
    </p>
<p>
      “Kial?”
    </p>
<p>
      “Vi demandas tion al mi? Por malhelpi vian memmortigon antaŭ ol
      vi pagos min! Poste tio estos tute indiferenta al mi, tamen vi devos vin
      mortigi ekstere.”
    </p>
<p>
      “Tiel, mi ne eĉ havas la liberecon morti,” murmuretis
      Leo, kiun la mizero, la malespero, la malsato kaj la konfuzo kiu ĉiam
      antaŭiras la memmortigo, igis tute senpova, kaj kiu, apenaŭ
      sciante kion li faris, altiris sian armilon al la mastro, dirante:
    </p>
<p>
      “Malgraŭ ĉio, mi ŝuldas monon al vi, mi estas via,
      faru el mi kion vi volas. Oni arestu min se tio al vi ŝajnas bone.”
    </p>
<p>
      “Ĉu vi do estas tre malfeliĉa?”
    </p>
<p>
      “Ho jes! mi estas tia.”
    </p>
<p>
      “Ĉu vi ne scias kiel fari ion?”
    </p>
<p>
      “Mi scias ĉion.”
    </p>
<!--  p.26 -->
<p>
      “Ĉion!”
    </p>
<p>
      “Jes, ĉion, de araba kaj greka ĝis la rimedo por fari
      malkaran sapon. Tamen mi mortas de malsato.”
    </p>
<p>
      “Kompreneble! Nenio el ĉio tio nutras homon, kaj vi ne estas la
      unua.”
    </p>
<p>
      “Mi volis doni lecionojn: oni proponis al mi mil ducent frankojn
      jare. Mil ducent frankojn por pasigi la tutan tagon instruante al amaso de
      ok ĝis dekjaraj malsprituloj, el kiuj, ĉiu estas pli nescia, pli
      malagrabla, pli malbela ol la alia.”
    </p>
<p>
      “Poste?”
    </p>
<p>
      “Poste, mi faris tradukon el arabaj kantoj, belegaj kantoj, tute
      nekonataj ĉe Eŭropo kaj kapablaj aliformigi la tutan nordan
      literaturon.”
    </p>
<p>
      “Nu?”
    </p>
<p>
      “Nu, la eldonisto postulis de mi du mil frankojn por presi mian
      tradukon.”
    </p>
<p>
      “Vi devus provi ion alian.”
    </p>
<!--  p.27 -->
<p>
      “Tion mi faris. Mi petis laboron ĉe la franca registaro, kopion
      de pentraĵo.”
    </p>
<p>
      “Tion vi tuj ricevis. Oni diras, ke en Francujo, la registaro multe
      kuraĝigas la belartojn.”
    </p>
<p>
      “Oni proponis al mi okcent frankojn por fari kopion laŭ
      Velaskes kiu necesus jaron da laboro.”
    </p>
<p>
      “Ha! tio estas tre amuza! Daŭrigu,” diris la mastro
      metante la manojn sur la koksojn kaj ŝajne tre interesata pri tio,
      kion li aŭdadis.
    </p>
<p>
      “Ha! Tio vin amuzas?”
    </p>
<p>
      “Multege!”
    </p>
<p>
      Kaj la mastro sidiĝis, li ĵus pripensis, ke li estus pli
      komforta sidante ol starante.
    </p>
<p>
      “Mi tiam min turnis al ĵurnalo,” daŭrigis Leo,
      “por traduki fremdajn novaĵojn kaj skribi sciencajn artikolojn.
      Post monato, mi estis perlaborinta okdek frankojn, kaj mi ricevis la
      ordonon jam
       <!--  p.28 --> ne skribi sciencajn artikolojn tial ke abonintoj skribis,
      ke tio enuigis ilin.”
    </p>
<p>
      “Ha jes! Tiuj ĉi sciencaj artikoloj estas netolereblaj!”
      diris la mastro ridegante.
    </p>
<p>
      “Tiam, mi kunmetis miajn lastajn rimedojn kaj mi venis en Anglujon.”
    </p>
<p>
      “Vi faris bone.”
    </p>
<p>
      “Parolante bonegan anglan, mi intencis instrui francan al viaj junaj
      sinjoroj, sed mi nesingardeme elparolis la vorton ‘ĉemizo’
      antaŭ sinjorino, patrino de unu el viaj samlandanoj kaj tiun tagon
      mem oni forpermesis min.”
    </p>
<p>
      “Kaj post tio?”
    </p>
<p>
      “Post tio, mi faris nenion. Mi venis loĝi ĉe vi, kaj mi
      ŝuldas al vi kvindek frankojn.”
    </p>
<p>
      “Vi antaŭe devis kontentiĝi havante la unuan oficon kiun
      vi trovis, tiu po mil ducent frankojn.”
    </p>
<p>
      “Kontentiĝi! mi plivolas morti.”
    </p>
<p>
      “Mi ja kontentiĝas laŭ tio, kion mi
       <!--  p.29 --> havas,” diris la mastro fiere, “kaj de dudek
      jaroj mi kuiras.”
    </p>
<p>
      “Eble mi kontentiĝus se mi ne amus.”
    </p>
<p>
      “Vi amas?”
    </p>
<p>
      “Jes! Por ricevi tiun, kiun mi amas, mi devis perlabori kvindek mil
      frankojn antaŭ unu jaro.”
    </p>
<p>
      “Kvindek mil frankojn antaŭ unu jaro! kiam mi ankoraŭ ne
      havas pli ol dudek kvin mil frankojn, la duono de tio, kion vi volas, kaj
      eĉ nur post dudek jaroj da laboro! Vi estis frenezulo, mia kara!”
    </p>
<p>
      “Kaj post ses semajnoj finos la jaron. Jen kial mi plivolis morti
      hodiaŭ ol atendi ĝis la fino.”
    </p>
<p>
      La mastro ŝajnis profunde enpensi.
    </p>
<p>
      “Mi havas ideon!” li subite ekkriis.
    </p>
<p>
      “Vi?”
    </p>
<p>
      “Jes, mi! Vi bezonas kvindek mil frankojn?”
    </p>
<p>
      “Jes.”
    </p>
<p>
      “Se mi havigos al vi sesdek mil frankojn,
       <!--  p.30 --> ĉu vi donos al mi dek mil?”
    </p>
<p>
      Leo rigardis la mastron kiel oni rigardas frenezulon.
    </p>
<p>
      “Mi parolas al vi serioze.”
    </p>
<p>
      “Vi povas havigi al mi sesdek mil frankojn?”
    </p>
<p>
      “Antaŭ ol unu monato.”
    </p>
<p>
      Leo leviĝis kaj sin ĵetis je la kolo de la mastro kiu forpuŝante
      lin per la mano daŭrigis:
    </p>
<p>
      “Ĉu vi havas bonan stomakon?”
    </p>
<p>
      “Bonegan, sed kial?”
    </p>
<p>
      “Ĉu vi iam trouzis ĝin?”
    </p>
<p>
      “Neniam.”
    </p>
<p>
      “Vi edziĝos je via amatino.”
    </p>
<p>
      “Kiel?”
    </p>
<p>
      “Kuraĝu! Estas tio kion vi necesas.”
    </p>
<p>
      “Kion vi volas diri?”
    </p>
<p>
      “Vestiĝu!”
    </p>
<p>
      “Mi ne havas aliajn vestojn ol tiujn.”
    </p>
<p>
      “Tial, mi prunte donis al vi, kaj mi venigos raziston kiu razos vian
      barbon. Ni estas irontaj ĉe granda sinjoro, lordo
       <!--  p.31 --> de Anglujo.”
    </p>
<p>
      “Kiu al mi donos sesdek mil frankojn?”
    </p>
<p>
      “Kiu ebligos, ke vi ilin perlaboros, se vi havas bonan stomakon.”
    </p>
<p>
      “Mi tute ne komprenas.”
    </p>
<p>
      “Vi ne bezonas kompreni. Ĉu vi havas bonan stomakon?”
    </p>
<p>
      “Jes, mi ripetas al vi.”
    </p>
<p>
      “Ĉu vi ŝatas manĝi kolombon?”
    </p>
<p>
      “Mi tre multe ŝatas tion.”
    </p>
<p>
      “Vi estas savita kaj mi profitos dek mil frankojn. Atendu min, mi
      baldaŭ revenos.”
    </p>
<p>
      Dudek minutoj post tiu interparolado, Leo, razita, vestita per vesto
      kvaroble tro larĝa por li, sed pli pura ol tiu kiun li portis dum unu
      monato, eliris el la gastejo kune kun la mastro, ne ankoraŭ sciante
      kien li iras nek kian rilaton povis havi la kolomboj kun la amo, kaj la
      kvindek mil frankoj kiujn li bezonis.
    </p>
<!--  p.32 -->
<h2>
      IV
    </h2>
<p>
      Sro. Peters alkondukis Leon al unu el la plej riĉaj domegoj de
      Pikadilo.
    </p>
<p>
      “Ĉu Lia Moŝto, Lordo Lenisdalo estas dome?” demandis
      la mastro, starante respekte, kun la ĉapelo en la mano, antaŭ la
      galonita lakeo al kiu li sin turnis, signalante al Leo, ke li faru same.
      La lakeo respondis:
    </p>
<p>
      “Ne. Lia Moŝto ne akceptas hodiaŭ.”
    </p>
<p>
      “Bonvolu diri al Lia Moŝto, ke estas iu pri la kolomboj,”
      daŭrigis Peters.
    </p>
<p>
      “Ha! se estas pri la kolomboj vi povas eniri,” respondis la
      lakeo.
    </p>
<p>
      Peters triumfe rigardis Leon kaj murmuretis: “Ĉio iras bone.”
    </p>
<p>
      Leo kredis, ke li revas.
    </p>
<p>
      La lakeo enkondukis la du vizitantojn en riĉan, oran kaj silkan
      salonon kaj diris per multe pli respekta voĉtono ol antaŭe.
    </p>
<p>
      “Mi sciigos Lian Moŝton.”
    </p>
<p>
      Post dudek minutoj aperis la Lordo.
    </p>
<!--  p.33 -->
<p>
      Estis homo ĉirkaŭ sesdekjara, alta, maldika, kun blankaj haroj,
      distinga ekstero, kaj rigardoj de homo kiu kutimas protekti la petantojn
      kaj respondi al ili.
    </p>
<p>
      Peters sin levante, kiel Leo, kaj humilege salutante per tri aŭ kvar
      salutoj, diris:
    </p>
<p>
      “Via Moŝto, mi venas proponi al via ekscelenco tiun ĉi
      sinjoron, kiu deziras konkuri je la kolomba premio.”
    </p>
<p>
      Sro. Lenisdalo rigardis Leon kiel naturisto rigardus insekton, kiun li
      unuafoje vidas.
    </p>
<p>
      “Vi estas franco?” demandis la moŝto, uzante la francan
      lingvon por paroli al Leo.
    </p>
<p>
<span lang="en">“Yes, my lord,”</span> li respondis angle, kio
      flatis la filon de Albiono.
    </p>
<p>
      “Kaj vi deziras konkuri je la kolomba premio?”
    </p>
<p>
      “Mi tute ne scias, Via Moŝto, sed antaŭ kvarono da horo mi
      estis trapafonta
       <!--  p.34 --> mian kapon kiam eniris Sro. Peters, la mastro, en mian
      ĉambron kaj, kortuŝite de la rakonto pri mia malfeliĉo li
      proponis al mi ebligi min gajni dekdu mil dolarojn post unu monato, nur
      ĝis nun mi ne sukcesis igi lin diri al mi kiamaniere.”
    </p>
<p>
      La anglo respondis per malvarma diplomata voĉtono:
    </p>
<p>
      “Jen la afero, sinjoro. Ekzistas en Londono societo de spertuloj
      kies prezidanto mi estas. Tiu ĉi societo multe dezirante klarigi
      ĉiujn sciencajn demandojn proponis premion po dek du mil dolaroj al
      tiu, kiu, dum unu monato, manĝos ĉiutage kolombon je la
      vespermanĝo. Tio unuatempe ŝajnis facila, sed neniu ankoraŭ
      sukcesis, kvankam multaj provis la taskon. Kelkaj ĉesis post la deka
      kolombo, aliaj malsaniĝis je la dek kvina, kaj tri el la konkurantoj
      mortis inter la dudek dua kaj la dudek kvina. Tiam estis la premio nur
      tridek
       <!--  p.35 --> mil frankoj. La malfacileco ĝin gajni kaŭzis, ke
      ni ĝin duobligis. Ĉu vi deziras konkuri, sinjoro?”
    </p>
<p>
      Ni tute ne povas priskribi la miron de Leo. Li respondis, ne bone sciante
      kion li diras:
    </p>
<p>
      “Jes, Via Moŝto, sed vi liveros la kolombojn?”
    </p>
<p>
      “Kompreneble.”
    </p>
<p>
      “Tial ke miaj rimedoj tute ne permesas al mi tiun elspezon.”
    </p>
<p>
      “Kaj, kiam vi ekkomencos?”
    </p>
<p>
      “Hodiaŭ mem.”
    </p>
<p>
      “Bonvolu sciigi al mi vian nomon,” diris la moŝto, sidiĝante
      kaj malfermante grandegan registrolibron kun la blazonŝildo de
      Anglujo.
    </p>
<p>
      “Leo.”
    </p>
<p>
      “Kiom aĝon vi havas?”
    </p>
<p>
      “Mi havas tridek jarojn.”
    </p>
<p>
      “Kian metion?”
    </p>
<p>
      “Mi havas nenian; mi estis oficisto ĉe la ministrejo, sed mi
      forlasis mian
       <!--  p.36 --> oficon por utiligi miajn sciadojn aliamaniere.”
    </p>
<p>
      “Vi do estas sperta?”
    </p>
<p>
      “Mi ricevis sufiĉe bonan instruadon.”
    </p>
<p>
      “Ni havas, kiel anon de nia societo, rimarkindan heleniston, Lian Moŝton
      Burlanon.”
    </p>
<p>
      “Mi aŭdis pri li, sed li faris multe da eraroj en sia Orfea
      traduko.”
    </p>
<p>
      “Ni havas Lian Moŝton Gastrukon, la orientaliston.”
    </p>
<p>
      “Kiu multe eraris en sia studado pri la poeto Sadio.”
    </p>
<p>
      “Ĉu vi parolas arabe?”
    </p>
<p>
      “Jes, sinjoro.”
    </p>
<p>
      “Ni ankaŭ havas konatan arkeologiiston.”
    </p>
<p>
      “Lia Moŝto Starleo. Se mi havus la honoron lin koni, mi pruvus
      al li, ke li dufoje eraris pri la datoj, kiujn li fiksis al la egiptaj
      konstruaĵoj.”
    </p>
<p>
      “Ĉu vi ankoraŭ konas Lian Moŝton Galbion?”
    </p>
<!--  p.37 -->
<p>
      “La astronomiisto?”
    </p>
<p>
      “Jes.”
    </p>
<p>
      “Tre bone, per liaj verkoj.”
    </p>
<p>
      “Ĉu li ankaŭ eraris?”
    </p>
<p>
      “Pli ol la aliaj, ĉar mi eltrovis stelon kies ekziston li eĉ
      ne suspektis kaj kiun mi montros al li kiam ajn li deziros, stelon, kiu
      mezuras kvaroble la ĉirkaŭon de la tero.”
    </p>
<p>
      “Nu, sinjoro, ĉu vi scias ĉion?”
    </p>
<p>
      “Preskaŭ, sinjoro.”
    </p>
<p>
      “Kaj vi nun deziras scii ĉu vi povas manĝi tridek
      kolombojn en unu monato?”
    </p>
<p>
      “Ne, sinjoro, mi deziras akiri per kia ajn rimedo, se nur ĝi
      estos honesta rimedo, kvindek mil frankojn antaŭ ol monato, ĉar
      nur tiel mi povos edziĝi je la virino kiun mi amas.”
    </p>
<p>
      “Nu, sinjoro, mi faros pli multe por vi, se vi meritos la premion;
      mi mem prezentos vin al la reĝo kaj allasigos vin en nian societon.”
    </p>
<!--  p.38 -->
<p>
      Kiel danko Leo klinigis la kapon. Sro. Lenisdalo daŭrigis:
    </p>
<p>
      “Ni do diras: nenian oficon?”
    </p>
<p>
      “Jes, Via Moŝto.”
    </p>
<p>
      “Kie vi naskiĝis?”
    </p>
<p>
      “Parizon.”
    </p>
<p>
      “Kaj kie vi nun loĝas?”
    </p>
<p>
      “Ĉe la Hotelo Nigra Leono, Terrura Strato.”
    </p>
<p>
      “Tre bone. Nun, jenaj estas la kondiĉoj de la traktaĵo. Vi
      povas manĝi kaj trinki ĉion, kion vi deziras; sed, ĉiutage,
      dum unu monato, je la sesa vespere, vi manĝos rostitan kolombon. Du
      el ni ĉeestos vian manĝon kaj skribos raporton pri tio, kio
      okazos. La kolombo devas esti tute manĝita. Se vi forlasas la provon
      vi ne povos ree konkuri; malsaniĝante kaŭze de tiu ĉi
      nutrado vi ricevos kvin cent frankojn por la elspezo kaŭzita de la
      malsano; mortinte, kiel la tri konkurantoj pri kiuj mi ĵus parolis al
      vi, vi estos enterigita je la kosto de la
       <!--  p.39 --> societo kaj la kaŭzo de via morto estos gravurita sur
      vian tombŝtonon.”
    </p>
<p>
      “Mi multe dankas vin pro ĉiuj tiuj informoj, Via Moŝto,
      sed, ĉu vi permesas al mi fari demandon al vi?”
    </p>
<p>
      “Parolu.”
    </p>
<p>
      “Ĉu via societo ne proponis premion pri kelkaj sciencaj
      problemoj solvotaj terkulture, historie, astronomie, lingve?”
    </p>
<p>
      “Ne. Ĉio tio tute ne interesas nin. Ni antaŭ ĉio
      plivolas scii la kapablon de la homa korpo.”
    </p>
<p>
      “Vi bone komprenas, Via Moŝto, ke mi plivolus utiligi mian
      spertecon ol mian stomakon.”
    </p>
<p>
      “Ĉu vi ne bezonas kvindek mil frankojn?”
    </p>
<p>
      “Jes, Via Moŝto.”
    </p>
<p>
      “Nu, tio estas la sola rimedo por ilin akiri. La oficoj kiujn niaj
      sciuloj atingis estos nur honoralportantaj oficoj de kiuj nur ilia memamo
      ricevas ion.
       <!--  p.40 --> Tiel, ni bone interkonsentas, ĉu ne?” daŭrigis
      lia moŝto, “tridek rostitajn kolombojn, de hodiaŭ la 31’a
      de Julio ĝis la 1’a de Septembro.”
    </p>
<p>
      “Kie mi devas manĝi tiun manĝon?”
    </p>
<p>
      “Kie vi volas.”
    </p>
<p>
      “Ĉe mi,” diris Peters.
    </p>
<p>
      “Jes,” diris la moŝto, kaj Peters demandis:
    </p>
<p>
      “Ĉu Via Moŝto permesos al mi, se tiu ĉi sinjoro
      meritos la premion, fari cirkulerajn prospektojn pri mia hotelo kaj
      priskribi en ili tiun eksterordinaran agon?”
    </p>
<p>
      “Mi konsiliĝos kun la societo pri tio.”
    </p>
<p>
      “Kiel bona estas Via Moŝto!”
    </p>
<p>
      Lia moŝto daŭrigis:
    </p>
<p>
      “Adiaŭ, sinjoro, bonan sukceson. Mi varmege deziras tion pro vi
      kaj pro la scienco, kaj se vi sukcesos, kiel mi antaŭe diris al vi,
      la favoro de la reĝo estos via kaj la plej grandaj domoj de Londono
      estos malfermataj al vi.”
    </p>
<!--  p.41 -->
<p>
      “Nu!” al si diris Leo, elirante el la domo ĉiam
      akompanite de Peters, “kia bono estis lerni latinan, grekan, araban,
      italan, hispanan, anglan, germanan lingvojn, historion, geometrion,
      astronomion, terkulturon, biologion, fizikon, ĥemion kaj la
      moldan-valakan lingvon?—se mi devas manĝi tridek kolombojn en
      unu monato por edziĝi je ŝi kiun mi amas kaj akiri kvindek mil
      frankojn. Ho! scienco, vi estas nur vantaĵo!”
    </p>
<h2>
      V
    </h2>
<p>
      La saman tagon Leo eklaboris.
    </p>
<p>
      Ok tagojn poste iliaj moŝtoj Burlano kaj Storelo, kiuj volis esti
      ĉeestantoj dum la tuta monato, revenis, je la sepa vespere, ĉe
      la Lenisdalan Moŝton.
    </p>
<p>
      “Nu?” diris tiu ĉi.
    </p>
<p>
      “Nu! li ankoraŭ manĝis kolombon hodiaŭ.”
    </p>
<p>
      “Tute?”
    </p>
<!--  p.42 -->
<p>
      “Tute.”
    </p>
<p>
      “Li estas fortulo.”
    </p>
<p>
      La 15’an de Aŭgusto, Sro. Lenisdalo diris al la ĉeestintoj:
    </p>
<p>
      “Kaj pri nia konkuranto, ĉu li estas malviva?”
    </p>
<p>
      “Tute ne.”
    </p>
<p>
      “Li ĉiam manĝas kolombon?”
    </p>
<p>
      “Ĉiam.”
    </p>
<p>
      “Rostitan?”
    </p>
<p>
      “Rostitan.”
    </p>
<p>
      “Tute?”
    </p>
<p>
      “Tute.”
    </p>
<p>
      “Bone! li preterpasis la duan periodon.”
    </p>
<p>
      La 25’an, li mem iris por vidi Leon, kiun li preskaŭ ne
      rekonis. Nia heroo havis fajrajn okulojn kaj aspekton febran.
    </p>
<p>
      “Kiel vi sanas?” demandis al li la prezidanto de la societo.
    </p>
<p>
      “Tre malbone.”
    </p>
<p>
      “Kaj vi persistas?”
    </p>
<!--  p.43 -->
<p>
      “Jes.”
    </p>
<p>
      “Vi estas la Velingtono de la kolomboj!”
    </p>
<p>
      Sro. Lenisdalo volis ĉeesti mem la tri lastajn manĝojn, kiujn
      Leo povis manĝi nur ŝtopante la nazon, tiel malbona ŝajnis
      al li la kolomba odoro.
    </p>
<p>
      Kiu iam kredus, ke tiu ĉi birdeto tiel fama pro sia fideleco tiel
      malboniĝus posttempe?
    </p>
<p>
      La 30’a de Aŭgusto, sin premis la londona popolo al la pordo de
      la gastejo de Sro. Peters. Estis malfacile protekti Leon kontraŭ la
      entuziasmo, kiun li inspiris. Manĝinte la lastan kolombon li devis,
      kvankam kortuŝite de sia triumfo kaj sufokite per stomakaj doloroj,
      stari apud la fenestro kaj saluti la populaĉon de la kvartalo, al kiu
      Sro. Peters faris ĉiutagan paroladon.
    </p>
<p>
      Kelkaj spertuloj venis el Skotujo por vidi Leon, sed ili povis lin vidi
      nur tra la ŝlosiltruo, kaj por tio donis almenaŭ
       <!--  p.44 --> kvin funtojn al Peters.
    </p>
<p>
      La 2’an de Septembro estis gajnita la premio. Sro. Peters vendis al
      angla turisto, kiu antaŭe aĉetis ducent tri dekan bastonon de
      Voltaire, la veston kiun Leo portis dum la tuta tempo de la provo. Li
      vendis tiun ĉi veston po kvin cent funtojn kaj la kolektanto ne donus
      ĝin po kvin mil. Fine, la 3’an de Septembro 1839 oni legis en
      la <span lang="en"><i>Times</i></span>:
    </p>
<blockquote><div>
<p>
        Sendube niaj legantoj aŭdis pri tiu ĉi juna franco kiu sin
        prezentis estintan monaton, kiel konkuranto je la premio proponita de
        Sro. Lenisdalo kaj ĉiuj anoj de la Londona Scienca Societo.
      </p>
<p>
        Ni ĝojas anonci, ke la premio estas gajnita de la juna franco sub
        kies fenestro de ok tagoj kaj ankoraŭ nuntempe amasiĝas
        granda, scivola kaj entuziasma ĉeestantaro.
      </p>
<p>
        La tridek kolomboj estis integrale manĝitaj kaj iliaj ostoj
        konservitaj, por ke ili estu prezentitaj kaj metitaj en la muzeon kune
        kun raporto pri la afero.
      </p>
<p>
        Oni memoras, ke antaŭ tiu ĉi junulo, pli ol cent tridek
        konkurantoj forlasis la konkuron post ok aŭ dek-kvintaga penado kaj
        ke tri el ili mortis.
      </p>
<p>
        Tial devas ĝui tiu ĉi junulo bonegan stomakon kaj fortikan
        energion. Hieraŭ oni donis al la
         <!--  p.45 --> junulo, Sro. Leo, la premion kaj oran medalon. Bela
        parolado estis farita pri la okazo de Lia Moŝto Burlano, la
        bonekonata helenisto. Lia Moŝto Lenisdalo mem respondis la
        paroladon per belega teorio pri la deveno de la religioj kaj la naskiĝo
        de la lingvoj. Ni ĝojas povi sciigi al niaj legantoj, ke ne estas
        Sro. Leo ordinara homo, kiun la espero gajni la premion incitis konkuri;
        li estas spertulo, literaturisto de la unua rango. Tial, li faris la
        provon de pura scivolo. La pruvo de tio estas, ke li donis dek mil
        frankojn al la mastro kiu rostigis la kolombojn. La saman vesperon oni
        prezentis lin al la reĝo. La reĝa Moŝto faris al li
        donacon de tabakujo riĉigita per diamantoj kaj longe interparoladis
        kun li pri la impresoj kiujn la multe ripetitaj kolomboj faras al la
        homa organismo. La hispana ambasadoro tuj skribis al la reĝino
        petante la krucon de Isabelo la Katolika por Sro. Leo. Princo Kurzofo
        proponis kvindek mil rublojn al la venkinto se li nur volos ree fari la
        provon en Rusujo, sed Sro. Leo, kies familio kaj intereso vokas Parizon,
        bedaŭrinde rifuzis tiun proponon, dirante, ke duan provon li ne
        povus fari, tial ke tio kion li suferis estas neesprimebla.
      </p>
</div></blockquote>
<p>
      La 15’an de Septembro 1839 sin prezentis Leo ĉe Sro. Lebrune,
      kiun li trovis, kune kun lia filino, en la sama ĉambro en kiu unu
      jaro antaŭe li lin adiaŭis.
    </p>
<p>
      “Nu?” diris la patro.
       <!--  p.46 --> “Jen sepdek kvin mil frankoj,” diris Leo,
      eltirante el sia poŝo dek kvin biletojn po kvin mil frankoj.
    </p>
<p>
      “Dudek kvin mil frankoj pli!” ekkriis Sro. Lebrune mirigite,
      dum Julio paliĝis de kortuŝeco kaj ruĝiĝis de ĝojo.
    </p>
<p>
      “Jes, ne nur mi akiris monon, sed oni faris al mi donacojn kiujn mi
      vendis por dudek kvin mil frankoj.”
    </p>
<p>
      “Kaj vi ŝuldas ĉion tion al via instruiteco?”
    </p>
<p>
      “Jes,” respondis Leo, ekĝemante, ĉar li ne volis
      konfesi la fonton de sia riĉeco.
    </p>
<p>
      “Tial, se vi havos filojn vi devos fari spertulojn el ili.”
    </p>
<p>
      “La diablo min prenu se mi eĉ instruas al ili la legadon!”
      diris al si Leo. Kaj li edziĝis je Julio kaj estis feliĉega kaj
      li havis du infanojn kiuj, malgraŭ la ĵuro al si mem farita de
      la patro, estas mireginduloj kiuj eniris jam la vojon kiu alkondukas al la
      Akademio.
    </p>
<p>
      Nuntempe, kiam Leo jam ne bezonas
       <!--  p.47 --> sian sciadon por vivi, li povas utiligi ĝin. Li jam
      eldonis sian tradukon de arabaj kantoj, kiu havigis al li nomon inter la
      tradukistoj kaj jam pagis al li tridek du frankojn kaj kvindek centimojn
      laŭ la traktaĵo farita kun la eldonisto, laŭ kiu li ricevis
      la duonon de la gajno—la verko produktis jam gajnon da sesdek kvin
      frankojn.
    </p>
<p>
      Ĉu tiu ĉi historio pruvas, ke oni devas malestimi la sciencon?
      Tute ne! Ĝi nur pruvas, ke oni devas postuli de ĝi nur tion,
      kion ĝi devas doni: la laboron ĉiam; la famon, ne ofte; la
      nekonatecon, ofte; la riĉecon, neniam.
    </p>
<p>
      Ĉu ĝi pruvas, ke oni devas malestimi la kapricojn de la angloj?
      Tute ne! Ĉar, kiel oni vidas, la kapricoj de kelkaj povas servi la
      feliĉon de aliaj kaj ĉiuj vojoj sur kiuj oni iras por atingi la
      feliĉon estas bonaj, se nur oni ĝin atingas.
    </p>
<p>
      Do kion ĝi pruvas?
    </p>
<p>
      Ĝi pruvas nenion.
    </p>
<!--  p.48 -->
<p>
      Ho, jes! ĝi pruvas, ke la kolombaĵo estas nedigestebla karno
      kaj, ke Dio uzas ĉiujn rimedojn por helpi tiujn, kiuj havas nenion
      pri kio riproĉiĝi!
    </p>
<div id="tpnotoj">
<p>
<b>Noto de la tekstpreparinto:</b>
</p>
<p>
        Mi korektis kelkajn mispresaĵojn de la originala libro.
      </p>
</div>
<pre></pre><section class="pg-boilerplate pgheader" id="pg-footer" lang="en">
<div id="pg-end-separator">
<span>*** END OF THE PROJECT GUTENBERG EBOOK LA KOLOMBA PREMIO ***</span>
</div>

    
<div>
Updated editions will replace the previous one—the old editions will
be renamed.
</div><div>
Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg™ electronic works to protect the PROJECT GUTENBERG™
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away—you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.
</div>

<div id="project-gutenberg-license">START: FULL LICENSE</div>

<h2 id="pg-footer-heading">THE FULL PROJECT GUTENBERG LICENSE</h2>

<div class="agate">PLEASE READ THIS BEFORE YOU DISTRIBUTE OR USE THIS WORK
</div><div>
To protect the Project Gutenberg™ mission of promoting the free
distribution of electronic works, by using or distributing this work
(or any other work associated in any way with the phrase “Project
Gutenberg”), you agree to comply with all the terms of the Full
Project Gutenberg™ License available with this file or online at
www.gutenberg.org/license.
</div><div class="secthead">
Section 1. General Terms of Use and Redistributing Project Gutenberg™
electronic works
</div><div>
1.A. By reading or using any part of this Project Gutenberg™
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg™ electronic works in your
possession. If you paid a fee for obtaining a copy of or access to a
Project Gutenberg™ electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.
</div><div>
1.B. “Project Gutenberg” is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg™ electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg™ electronic works if you follow the terms of this
agreement and help preserve free future access to Project Gutenberg™
electronic works. See paragraph 1.E below.
</div><div>
1.C. The Project Gutenberg Literary Archive Foundation (“the
Foundation” or PGLAF), owns a compilation copyright in the collection
of Project Gutenberg™ electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg™ mission of promoting
free access to electronic works by freely sharing Project Gutenberg™
works in compliance with the terms of this agreement for keeping the
Project Gutenberg™ name associated with the work. You can easily
comply with the terms of this agreement by keeping this work in the
same format with its attached full Project Gutenberg™ License when
you share it without charge with others.
</div><div>
1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg™ work. The Foundation makes no
representations concerning the copyright status of any work in any
country other than the United States.
</div><div>
1.E. Unless you have removed all references to Project Gutenberg:
</div><div>
1.E.1. The following sentence, with active links to, or other
immediate access to, the full Project Gutenberg™ License must appear
prominently whenever any copy of a Project Gutenberg™ work (any work
on which the phrase “Project Gutenberg” appears, or with which the
phrase “Project Gutenberg” is associated) is accessed, displayed,
performed, viewed, copied or distributed:
</div><blockquote><div>
    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at <a href="https://www.gutenberg.org">www.gutenberg.org</a>. If you
    are not located in the United States, you will have to check the laws
    of the country where you are located before using this eBook.
  </div></blockquote><div>
1.E.2. If an individual Project Gutenberg™ electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase “Project
Gutenberg” associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg™
trademark as set forth in paragraphs 1.E.8 or 1.E.9.
</div><div>
1.E.3. If an individual Project Gutenberg™ electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg™ License for all works
posted with the permission of the copyright holder found at the
beginning of this work.
</div><div>
1.E.4. Do not unlink or detach or remove the full Project Gutenberg™
License terms from this work, or any files containing a part of this
work or any other work associated with Project Gutenberg™.
</div><div>
1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg™ License.
</div><div>
1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg™ work in a format
other than “Plain Vanilla ASCII” or other format used in the official
version posted on the official Project Gutenberg™ website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original “Plain
Vanilla ASCII” or other form. Any alternate format must include the
full Project Gutenberg™ License as specified in paragraph 1.E.1.
</div><div>
1.E.7. Do not charge a fee for access to, viewing, displaying,
performing, copying or distributing any Project Gutenberg™ works
unless you comply with paragraph 1.E.8 or 1.E.9.
</div><div>
1.E.8. You may charge a reasonable fee for copies of or providing
access to or distributing Project Gutenberg™ electronic works
provided that:
</div><ul>
    <li>• You pay a royalty fee of 20% of the gross profits you derive from
        the use of Project Gutenberg™ works calculated using the method
        you already use to calculate your applicable taxes. The fee is owed
        to the owner of the Project Gutenberg™ trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, “Information about donations to the Project Gutenberg
        Literary Archive Foundation.”
    </li>
    <li>• You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg™
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg™
        works.
    </li>
    <li>• You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    </li>
    <li>• You comply with all other terms of this agreement for free
        distribution of Project Gutenberg™ works.
    </li>
</ul><div>
1.E.9. If you wish to charge a fee or distribute a Project
Gutenberg™ electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg™ trademark. Contact the Foundation as set
forth in Section 3 below.
</div><div>
1.F.
</div><div>
1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg™ collection. Despite these efforts, Project Gutenberg™
electronic works, and the medium on which they may be stored, may
contain “Defects,” such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.
</div><div>
1.F.2. LIMITED WARRANTY, DISCLAIMER OF DAMAGES - Except for the “Right
of Replacement or Refund” described in paragraph 1.F.3, the Project
Gutenberg Literary Archive Foundation, the owner of the Project
Gutenberg™ trademark, and any other party distributing a Project
Gutenberg™ electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.
</div><div>
1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.
</div><div>
1.F.4. Except for the limited right of replacement or refund set forth
in paragraph 1.F.3, this work is provided to you ‘AS-IS’, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.
</div><div>
1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.
</div><div>
1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg™ electronic works in
accordance with this agreement, and any volunteers associated with the
production, promotion and distribution of Project Gutenberg™
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg™ work, (b) alteration, modification, or
additions or deletions to any Project Gutenberg™ work, and (c) any
Defect you cause.
</div><div class="secthead">
Section 2. Information about the Mission of Project Gutenberg™
</div><div>
Project Gutenberg™ is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.
</div><div>
Volunteers and financial support to provide volunteers with the
assistance they need are critical to reaching Project Gutenberg™’s
goals and ensuring that the Project Gutenberg™ collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg™ and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.
</div><div class="secthead">
Section 3. Information about the Project Gutenberg Literary Archive Foundation
</div><div>
The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation’s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state’s laws.
</div><div>
The Foundation’s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation’s website
and official page at www.gutenberg.org/contact
</div><div class="secthead">
Section 4. Information about Donations to the Project Gutenberg
Literary Archive Foundation
</div><div>
Project Gutenberg™ depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.
</div><div>
The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit <a href="https://www.gutenberg.org/donate/">www.gutenberg.org/donate</a>.
</div><div>
While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.
</div><div>
International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.
</div><div>
Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate.
</div><div class="secthead">
Section 5. General Information About Project Gutenberg™ electronic works
</div><div>
Professor Michael S. Hart was the originator of the Project
Gutenberg™ concept of a library of electronic works that could be
freely shared with anyone. For forty years, he produced and
distributed Project Gutenberg™ eBooks with only a loose network of
volunteer support.
</div><div>
Project Gutenberg™ eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.
</div><div>
Most people start at our website which has the main PG search
facility: <a href="https://www.gutenberg.org">www.gutenberg.org</a>.
</div><div>
This website includes information about Project Gutenberg™,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.
</div>

</section></body>
</html>
